自叙 《玉楸药解》



* * *





自叙




昔神农解药，黄帝传医，仲景先生继农黄立法，圣作明述，于是焉备。

癸酉仲春，既解长沙药性，而仲景未用之药，散在后世本草，数百千载，狂生下士，昧昧用之，以毒兆民。农黄以往，仲景云徂，后之作者，谁复知医解药！诸家本草率皆孟浪之谈。明时李时珍修《纲目》，博引庸工讹谬之论，杂以小说稗官，仙经梵志，荒唐无稽，背驰圣明作述之义几千里矣！玉楸子悲忆昔人，怆念来者，甲戌三月，成《伤寒说意》，五月成《素灵微蕴》，六月复作《玉楸药解》，八月癸丑告成，此愚书之第八部也。

萧萧古寺，落落荒斋，感岁月之已晚，伤春秋之欲暮，当伯玉知非之时，值孔子学《易》之秋，事与之判，年与之齐，慨世短而心长，念身微而愁剧。虽然子长作《史》，子云草《玄》，固当牢骚于创始之日，亦必愉快于勒成之时者。志励丁年，书竣苍首，十仞作井，一篑成山，此亦烟岚著书之士，最为破涕而笑者也。

呜呼！有一代之功业，有千秋之勋猷，任兼将相，望重国家，宣沙漠之雄威，驰丹青之良誉。荣则荣矣，无何而古墓为田，松柏成薪，丰碑已断，绿字无存，传观故实，不能考其姓名，远综先典，莫或搜其轶事。念沧桑之更变，叹陵谷之迁移，其间宏才远略，丰功伟烈，生而光显，没而泯灭者，不知几何？三不朽事业，殊不在是，与其收功臣之带砺，享良相之茅土，不如永日啸歌，逍遥于黄叶青山下也。

甲戌八月甲寅东莱都昌黄元御撰

当前页：自叙

下一页：苍术





* * *



原始资料来源互联网，中医世家网站整理。





苍术 《玉楸药解》



* * *





苍术




味甘、微辛，入足太阴脾、足阳明胃经。燥土利水，泻饮消痰，行瘀郁去满，化癖除癥，理吞吐酸腐，辟山川瘴疠，起筋骨之痿软，回溲溺之混浊。

白术守而不走，苍术走而不守，故白术善补，苍术善行。其消食纳谷，止呕住泄，亦同白术，而泻水开郁，则苍术独长。盖木为青龙，因己土而变色，金为白虎，缘戊土而化形，白术入胃，其性静专，故长于守，苍术入脾，其性动荡，故长于行，入胃则兼达辛金而降浊，入脾则并走乙木而达郁。白术之止渴生津者，土燥而金清也，苍术之除酸而去腐者，土燥而木荣也。白术偏入戊土，则纳粟之功多，苍术偏入己土，则消谷之力旺，己土健则清升而浊降，戊土健则浊降而清亦升，然自此而达彼者，兼及之力也，后彼先此者，专效之能也，若是脾胃双医，则宜苍术、白术并用。

茅山者佳，制同白术。

新制双术法列下：选于茅二术坚实肥鲜者各一斤，别器泔浸，换水，令润透，去皮，切片，晒用。黄芪、沙参、生姜、半夏各八两，煎浓汁，浸白术。大枣、龙眼、砂仁各八两，煎浓汁，浸苍术。各用磁盘，隔布铺盖湿米，砂锅蒸透，晒干。再浸再蒸，汁尽而止。量加暖水温中之品合煎，久饵实能延年却老。

戊已转运，水火交济，环铅聚汞之理。医家不解，妄以滋阴之药，促命夭年，甚可恨也！黄土炒白术，芝麻炒苍术，无知妄作，不通之极！

上一页：自叙

当前页：苍术

下一页：黄精





* * *



原始资料来源互联网，中医世家网站整理。





黄精 《玉楸药解》



* * *





黄精




味甘，入足太阳脾、足阳明胃经。补脾胃之精，润心肺之燥。

黄精滋润醇浓，善补脾精，不生胃气，未能益燥，但可助湿。上动胃逆，浊气充塞，故多服头痛，湿旺者不宜。《本草》轻身延年之论，未可尽信也。

砂锅蒸，晒用。

钩吻即野葛，形似黄精，杀人！

上一页：苍术

当前页：黄精

下一页：益智仁





* * *



原始资料来源互联网，中医世家网站整理。





益智仁 《玉楸药解》



* * *





益智仁




味辛，气温，入足太阴脾、足阳明胃经。和中调气，燥湿温寒，遗精与淋浊俱疗，吐血与崩漏兼医。

凡男子遗精淋浊，女子带下崩漏，皆水寒土湿，肝脾郁陷之故。总之，木郁亦生下热，而热究不在脾胃。庸工谓其相火之旺，胡说极矣！其脾胃上逆，则病吐血，往往紫黑成碗，终损性命。益智仁温燥湿寒，运行郁结，戊己旋转，金木升降，故治诸证。然非泻水补火，培土养中之药，未能独奏奇功。

去壳，炒研，消食亦良。

上一页：黄精

当前页：益智仁

下一页：草豆蔻





* * *



原始资料来源互联网，中医世家网站整理。





草豆蔻 《玉楸药解》



* * *





草豆蔻




味辛，气温，入足太阴脾、足阳明胃经。燥湿调中，运行郁浊，善磨饮食，能驱痰饮，治胃口寒湿作痛，疗腹中腐败成积，泄秽吞酸俱效，蛮烟瘴雨皆医，痎疟堪疗，霍乱可愈，反胃噎膈之佳药，呕吐泄利之良品，化鱼骨肉停留，断赤白带下。

草豆蔻调和脾胃，温燥寒湿，运行郁浊，推宕陈宿，亦与砂仁相仿，而性气颇烈，内郁稍重者宜之。

面包裹，煨研，去皮。

上一页：益智仁

当前页：草豆蔻

下一页：缩砂仁





* * *



原始资料来源互联网，中医世家网站整理。





缩砂仁 《玉楸药解》



* * *





缩砂仁




味辛，气香，入足太阴脾、足阳明胃经。和中调气，行郁消渴，降胃阴而下食，达脾阳而化谷，呕吐与泄利皆良，咳嗽共痰饮俱妙，善疗噎膈，能安胎妊，调上焦之腐酸，理下气之秽浊，除咽喉口齿之热，化铜铁骨刺之鲠。

清升浊降，全赖中气，中气非旺，则枢轴不转，脾陷胃逆。凡水胀肿满、痰饮咳嗽、噎膈泄利、霍乱转筋、胎坠肛脱、谷宿水停、泄秽吞酸诸证，皆升降反常，清陷浊逆故也。泻之则益损其虚，补之则愈增其满，清之则滋其下寒，温之则生其上热。缘其中气堙郁，清浊易位，水木下陷，不受宣泻，火金上逆，不受温补也。惟以养中之味，而加和中之品，调其滞气，使之回旋，枢轴运动，则升降复职，清浊得位，然后于补中扶土之内，温升其肝脾，清降其肺胃，无有忧矣。和中之品，莫妙如砂仁，冲和条达，不伤正气，调理脾胃之上品也。

去壳，炒研，汤冲服，则气足。

上一页：草豆蔻

当前页：缩砂仁

下一页：补骨脂





* * *



原始资料来源互联网，中医世家网站整理。





补骨脂 《玉楸药解》



* * *





补骨脂




味辛，苦，气温，入足太阴脾、足少阴肾、手阳明大肠经。温脾暖肾，消水化食，治膝冷腰疼，疗肠滑肾泄，能安胎坠，善止遗精，收小儿遗溺，兴丈夫痿阳，除阴囊之湿，愈关节之凉。

阳衰土湿之家，中气堙郁，升降失位，火金上逆，水木下陷。夜而阴旺湿增，心肾愈格。子半阳生之际，木气萌生，不得上达，温气下郁，遂兴阳而梦泄。此宜燥土泻湿，升脾降胃，交金木而济水火。道家媒合，婴儿姹女，首重黄婆，玄理幽妙，医工不解也。

补骨脂温暖水土，消化饮食，升达肝脾，收敛滑泄、遗精带下、溺多便滑诸证，甚有功效。方书称其延年益寿，虽未必信，然要宜佳善之品也。

盐酒拌润，炒研，晒干用。

同青盐、乳香，搽日久牙痿。

上一页：缩砂仁

当前页：补骨脂

下一页：肉豆蔻





* * *



原始资料来源互联网，中医世家网站整理。





肉豆蔻 《玉楸药解》



* * *





肉豆蔻




味辛，性温，气香，入足太阴脾、足阳明胃经，温中燥土，消谷进食，善止呕吐、最收泄利，治寒湿腹痛，疗赤白痢疾，化痰水停留，磨饮食陈宿。

肉豆蔻调和脾胃，升降清浊，消纳水谷，分理便溺，至为妙品。而气香燥，善行宿滞，其性敛涩，专固大肠，消食止泄，此为第一。

面包，煨研，去油，汤冲。

肉蔻辛香，颇动恶心，服之欲呕。宜蜜小丸，烘干，汤送。

上一页：补骨脂

当前页：肉豆蔻

下一页：胡芦巴





* * *



原始资料来源互联网，中医世家网站整理。





胡芦巴 《玉楸药解》



* * *





胡芦巴




味苦、辛，气温，入足阳明胃、足少阴肾经，泻湿驱寒，破瘕消疝。

胡芦巴苦温下行，治水土湿寒，腹肋满胀、寒疝冷瘕、囊坠脚肿之症。

上一页：肉豆蔻

当前页：胡芦巴

下一页：白豆蔻





* * *



原始资料来源互联网，中医世家网站整理。





白豆蔻 《玉楸药解》



* * *





白豆蔻




味辛，气香，入足阳明胃、手太阴肺经。降肺胃之冲逆，善止呕吐，开胸膈之郁满，能下饮食，噎膈可效，痎疟亦良，去睛上翳瘴，消腹中胀疼。

白豆蔻清降肺胃，最驱膈上郁浊，极疗恶心呕哕。嚼之辛凉清肃，肺府郁烦，应时开爽。秉秋金之气，古方谓其大热，甚不然也。

研细，汤冲。

上一页：胡芦巴

当前页：白豆蔻

下一页：红豆蔻





* * *



原始资料来源互联网，中医世家网站整理。





红豆蔻 《玉楸药解》



* * *





红豆蔻




味辛，气温，入足太阴脾、足阳明胃经。治脾胃湿寒，痛胀皆消，疗水谷停瘀，吐泄俱断，善止霍乱疟痢，能除反胃噎膈，去胸腹之酸秽，散山川之瘴疠。

红豆蔻调理脾胃，温燥湿寒，开通瘀塞，宣导污浊，亦与草豆蔻无异，而力量稍健，内瘀极重者宜之。上热易作鼻鼻衄牙痛之家，尽属中下湿寒，胆火不降，当温燥中下，候上热不作而用之。

去壳，研用。

红豆蔻即良姜子，与良姜性同。

上一页：白豆蔻

当前页：红豆蔻

下一页：大茴香





* * *



原始资料来源互联网，中医世家网站整理。





大茴香 《玉楸药解》



* * *





大茴香




味辛，微温，入足阳明胃、足少阴肾经。降气止呕，温胃下食，暖腰膝，消（疒贵）疝。

茴香性温下达，治水土湿寒，腰痛、脚气、固瘕、寒疝之症。

上一页：红豆蔻

当前页：大茴香

下一页：香附





* * *



原始资料来源互联网，中医世家网站整理。





香附 《玉楸药解》



* * *





香附




味苦，气平，入足太阴脾、足厥阴肝经。开郁止痛，治肝家诸证。但肝以风木之气，升达不遂，则生风燥，香附降伏之性，最不相宜，香燥之气，亦正相反。庸工香附诸方造作，谬妄不通。



上一页：大茴香

当前页：香附

下一页：荜拨





* * *



原始资料来源互联网，中医世家网站整理。





荜拨 《玉楸药解》



* * *





荜拨




味辛，气温，入足太阴脾、足阳明胃经。温脾胃而化谷，暖腰膝而止痛，吐泄皆医，疝瘕并效。

荜拨辛燥温暖，治水谷不消、肠鸣水泄、心腹疼胀、呕逆酸心之病甚佳。

醋浸，焙用。

荜拨与荜澄茄性味相同，功效无殊，皆胡椒类也。

上一页：香附

当前页：荜拨

下一页：藿香





* * *



原始资料来源互联网，中医世家网站整理。





藿香 《玉楸药解》



* * *





藿香




味辛，微温，入足太阴脾、足阳明胃经，降逆止呕，开胃下食。藿香辛温下气，善治霍乱呕吐、心腹胀满之病。煎漱口臭。



上一页：荜拨

当前页：藿香

下一页：香薷





* * *



原始资料来源互联网，中医世家网站整理。





香薷 《玉楸药解》



* * *





香薷




味辛，微温，入足阳明胃、足太阳膀胱经。利水泻湿，止呕断痢，温胃调中，治霍乱、腹痛、吐利之症，利小便，消水肿，止鼻衄，疗脚气。庸工用之治暑病。



上一页：藿香

当前页：香薷

下一页：荜澄茄





* * *



原始资料来源互联网，中医世家网站整理。





荜澄茄 《玉楸药解》



* * *





荜澄茄




味辛，气温，入足太阴脾、足阳明胃经。温燥脾胃，消纳水谷，能止胀痛，善除呕吐。

澄茄温燥之性，甚宜脾胃寒湿，下气降浊，进食消谷，治霍乱吐泄，反胃噎膈之病。

酒浸，炒用。形似胡椒。

上一页：香薷

当前页：荜澄茄

下一页：使君子





* * *



原始资料来源互联网，中医世家网站整理。





使君子 《玉楸药解》



* * *





使君子




味甘，微湿，入足太阴脾、足厥阴肝经。利水燥土，杀虫止泄。

使君子燥湿温中，疏木杀虫，治小便白浊，大便泄利，痞块，癣疮。

每月上旬，取仁数枚，空腹食之，虫皆死。

戒饮热茶，犯之则泄。

上一页：荜澄茄

当前页：使君子

下一页：威灵仙





* * *



原始资料来源互联网，中医世家网站整理。





威灵仙 《玉楸药解》



* * *





威灵仙




味苦，微温，入足太阴脾、足厥阴肝经，起痈开痹，化癖行痰。

威灵仙泻湿驱风，行痰逐饮，治手顽足痹，腰痛膝软，老血夙癥，积水停痰，虚家勿用。

上一页：使君子

当前页：威灵仙

下一页：白附子





* * *



原始资料来源互联网，中医世家网站整理。





白附子 《玉楸药解》



* * *





白附子




味辛、甘，性温，入足太阴脾、足厥阴肝经，驱风泻湿，逐痹行痰，温燥发泄，表散风湿，治中风失音，鼻口偏斜，耳聋喉痹，疥癣疝瘕，面上（黑干）黯，阴下湿痒。行痰涎，止唾。



上一页：威灵仙

当前页：白附子

下一页：慈菰





* * *



原始资料来源互联网，中医世家网站整理。





慈菰 《玉楸药解》



* * *





慈菰




味甘，微寒，入足太阴脾、足厥阴肝经。下食消谷，止血磨癥，摧产下衣，行血通经。

慈菰甘寒通利，破产后瘀血，开小便涩淋，滑胎下衣，妊妇忌食。

上一页：白附子

当前页：慈菰

下一页：牵牛子





* * *



原始资料来源互联网，中医世家网站整理。





牵牛子 《玉楸药解》



* * *





牵牛子




味甘，气寒，入足阳明胃、手阳明大肠、手太阳小肠、足太阳膀胱经。逐痰泻水，破聚决壅。

牵牛子下停痰积水、宿谷坚瘕，杀虫泻蛊，除肿消胀，溺癃便结，风刺雀斑之症皆医。功力甚猛，虚者勿服。

去皮，研末用。

上一页：慈菰

当前页：牵牛子

下一页：何首乌





* * *



原始资料来源互联网，中医世家网站整理。





何首乌 《玉楸药解》



* * *





何首乌




味甘，性涩，气平，入足厥阴肝经。养血荣筋，息风润燥，敛肝气之疏泄，遗精最效，舒筋脉之拘挛，偏枯甚良，瘰疬痈肿皆消，崩漏淋漓俱止，消痔至妙，截疟如神。

何首乌滋益肝血，荣舒筋脉，治中风左半偏枯之病甚佳。辅以燥土暖水之味，佐以疏木导经之品，绝有奇功，而不至助湿败脾，远胜地黄、龟胶之类。方书谓其黑发乌须，悦颜却老，理颇不虚。盖阴者，阳之宅也，肝血温升，生化魂神，血败则温气亡泄，魂神脱矣，未有宫室毁坏而主人无恙者也。

何首乌滋肝养血，则魂神畅茂，长生延年，理有必至。但宜加以扶阳之药，不可参以助阴之品。庸工开补阴之门，龟、地之杀人多矣。

米泔换浸一两天，铜刀切片，黑豆拌匀，砂锅蒸晒数次。

上一页：牵牛子

当前页：何首乌

下一页：肉苁蓉





* * *



原始资料来源互联网，中医世家网站整理。





肉苁蓉 《玉楸药解》



* * *





肉苁蓉




味甘、咸，气平，入足厥阴肝、足少阴肾、手阳明大肠经。暖腰膝，健筋骨，滋肾肝精血，润肠胃结燥。

凡粪粒坚小，形如羊屎，此土湿木郁，下窍闭塞之故。谷滓在胃，不得顺下，零星传送，断落不联，历阳明大肠之燥，炼成颗粒，秘涩难通。总缘风木枯槁，疏泄不行也，一服地黄、龟胶，反益土湿，中气愈败矣。

肉苁蓉滋木清风，养血润燥，善滑大肠而下结粪。其性从容不迫，未至滋湿败脾，非诸润药可比。方书称其补精益髓，悦色延年，理男子绝阳不兴，女子绝阴不产，非溢美之词。

上一页：何首乌

当前页：肉苁蓉

下一页：锁阳





* * *



原始资料来源互联网，中医世家网站整理。





锁阳 《玉楸药解》



* * *





锁阳




味甘，微温，入足厥阴肝经。补血滋阴，滑肠润燥。

锁阳滋肝养血，润大肠枯燥，荣筋起痿，最助阳事，性与肉苁蓉同。

上一页：肉苁蓉

当前页：锁阳

下一页：丹参





* * *



原始资料来源互联网，中医世家网站整理。





丹参 《玉楸药解》



* * *





丹参




味甘，气平，入足厥阴肝经。行血破瘀，通经止痛，癥瘕崩漏兼医，磨坚破滞，行瘀血，调经安胎，一切痈疽、痂癞、瘿瘤、疥癣皆良。《本草》谓其破宿血，生新血，落死胎，疏通血脉，治脚膝痿痹。走及奔马，行血之良品也。



上一页：锁阳

当前页：丹参

下一页：泽兰





* * *



原始资料来源互联网，中医世家网站整理。





泽兰 《玉楸药解》



* * *





泽兰




味苦，微温，入足厥阴肝经。通经活血，破滞磨坚，胎产俱良，瘕癥颇善，止腰腹疼痛，消痈疽热肿，扑打吐衄能瘳。

泽兰辛温香散，行血破瘀，通脉安胎，一切痈疽癥瘕、金疮扑打、吐衄诸证皆医。而气味和平，不伤迅利，行经化结之良品也。

上一页：丹参

当前页：泽兰

下一页：益母草





* * *



原始资料来源互联网，中医世家网站整理。





益母草 《玉楸药解》



* * *





益母草




味苦、辛，气平，入足厥阴肝经。活血行经，破瘀通脉，胎产崩漏，痈疽癥瘕、跌打损伤悉效。调经行血，治一切血证，破瘀扫腐，下死胎，摧胞衣，并医各色疮疡。女子良药。



上一页：泽兰

当前页：益母草

下一页：刘寄奴





* * *



原始资料来源互联网，中医世家网站整理。





刘寄奴 《玉楸药解》



* * *





刘寄奴




味苦，微温，入足厥阴肝经。活血行瘀，化癥破结，善行瘀血，凡经期产后、汤火跌扑、血瘀诸证俱瘳，止便溺失血，金疮不收口并捷。



上一页：益母草

当前页：刘寄奴

下一页：延胡索





* * *



原始资料来源互联网，中医世家网站整理。





延胡索 《玉楸药解》



* * *





延胡索




味苦、辛，微温，入足厥阴肝经。调经破血，化块消癥，专行滞血，治经瘀腹疼，化积聚癥瘕，理跌扑损伤。



上一页：刘寄奴

当前页：延胡索

下一页：胭脂





* * *



原始资料来源互联网，中医世家网站整理。





胭脂 《玉楸药解》



* * *





胭脂




味甘，气平，入足厥阴肝经。活血行瘀，消肿止疼。

此红兰花所作，活血与花同。

上一页：延胡索

当前页：胭脂

下一页：（艹/閶）茹





* * *



原始资料来源互联网，中医世家网站整理。





（艹/閶）茹 《玉楸药解》



* * *





（艹/閶）茹




味辛，微寒，入足厥阴肝经。行老血，破宿癥，扫除凝血，消磨瘀肉。有去腐决壅之力，《素问》同乌鲗骨治妇人血枯，王氏以为去恶也。



上一页：胭脂

当前页：（艹/閶）茹

下一页：姜黄





* * *



原始资料来源互联网，中医世家网站整理。





姜黄 《玉楸药解》



* * *





姜黄




味甘，苦，性寒，入足厥阴肝经。破血化癥，消肿败毒，破瘀血宿癥，消扑损痈疽，止心腹疼痛，平疥癣初生。



上一页：（艹/閶）茹

当前页：姜黄

下一页：地榆





* * *



原始资料来源互联网，中医世家网站整理。





地榆 《玉楸药解》



* * *





地榆




味甘，气寒，入足厥阴肝经。泻热清肝，凉营止血。

地榆苦寒沉降，止吐衄便溺、崩漏金疮诸血。但大凡失血症，内寒者多而热者少，庸工以治下焦血病，最不通。

上一页：姜黄

当前页：地榆

下一页：三七





* * *



原始资料来源互联网，中医世家网站整理。





三七 《玉楸药解》



* * *





三七




味甘，微苦，入足厥阴肝经。和营止血，通脉行瘀。

三七行瘀血而敛新血，凡产后、经期、跌打、痈肿，一切瘀血皆破，凡吐衄、崩漏、刀伤、箭射，一切新血皆止，血产之上药也。

上一页：地榆

当前页：三七

下一页：蒲黄





* * *



原始资料来源互联网，中医世家网站整理。





蒲黄 《玉楸药解》



* * *





蒲黄




味甘，气平，入足厥阴肝经。行瘀止血。

蒲黄亦行瘀血而敛新血，经产、痈疽、癥瘕、跌扑能破，吐衄、崩漏、痔疮、痢疾鲜血能止，调经止带、安胎下乳、心腹诸证，下衣摧生皆善。

上一页：三七

当前页：蒲黄

下一页：续断





* * *



原始资料来源互联网，中医世家网站整理。





续断 《玉楸药解》



* * *





续断




味苦，微温，入足厥阴肝经。行血破瘀，敛营补损。

续断行瘀血而敛新血，崩漏、癥瘕、痈疽、瘰疬、淋漓、痔瘘、跌打、金疮诸血，能止能行，有回虚补损、接骨续筋之力。

上一页：蒲黄

当前页：续断

下一页：大蓟





* * *



原始资料来源互联网，中医世家网站整理。





大蓟 《玉楸药解》



* * *





大蓟




味苦，微温，入足厥阴肝经。回失红，行瘀血。

大蓟亦行瘀血而敛新血，吐衄、崩漏、痈疽、跌打，及肠痈、血积、金疮、蛊毒、虫毒俱治。

小蓟性同，而力犹薄，不能瘳痈消肿，但破血耳。

上一页：续断

当前页：大蓟

下一页：茜草





* * *



原始资料来源互联网，中医世家网站整理。





茜草 《玉楸药解》



* * *





茜草




味苦，微寒，入足厥阴肝经，通经脉瘀塞，止营血流溢。

茜草亦行瘀血，敛新血，吐衄、崩漏、跌打、损伤、痔瘘、疮疖俱治。

即染红茜草根。

上一页：大蓟

当前页：茜草

下一页：紫草





* * *



原始资料来源互联网，中医世家网站整理。





紫草 《玉楸药解》



* * *





紫草




味苦，气寒，入足厥阴肝经。清肝凉血，泻火伐阳。

紫草疏利，凉血活瘀，寒胃滑肠。痘色红紫之证，缘营闭卫虚，不能外达。庸工以为血瘀，用紫草治之，百治百死。今古不悟，可恶！

上一页：茜草

当前页：紫草

下一页：三棱





* * *



原始资料来源互联网，中医世家网站整理。





三棱 《玉楸药解》



* * *





三棱




味苦，气平，入足厥阴肝经。破滞行瘀，消积化块。

三棱磨积聚癥瘕，善破老血，通经利气，下乳堕胎，止经产心腹诸痛，消跌扑损伤诸瘀，软疮疡痈肿坚硬。

上一页：紫草

当前页：三棱

下一页：莪术





* * *



原始资料来源互联网，中医世家网站整理。





莪术 《玉楸药解》



* * *





莪术




味苦，辛，微温，入足厥阴肝经。破滞攻坚，化结行瘀。

蒁，俗作术，消癖块，破血癥，化府脏痼冷，散跌扑停瘀，通经开闭，止痛散结。

醋炒用。

上一页：三棱

当前页：莪术

下一页：钩藤钩





* * *



原始资料来源互联网，中医世家网站整理。





钩藤钩 《玉楸药解》



* * *





钩藤钩




味甘，微温，入足厥阴肝经。泻湿清风，止惊安悸，治木郁筋惕、惊悸、瘈瘲。



上一页：莪术

当前页：钩藤钩

下一页：苍耳子





* * *



原始资料来源互联网，中医世家网站整理。





苍耳子 《玉楸药解》



* * *





苍耳子




味苦，微温，入足厥阴肝经。散风湿拘挛，泻湿去风，治肢节挛痛，瘰疬疥疠，风瘙瘾疹。

叶主发散风湿。

上一页：钩藤钩

当前页：苍耳子

下一页：豨莶草





* * *



原始资料来源互联网，中医世家网站整理。





豨莶草 《玉楸药解》



* * *





豨莶草




味苦，气寒，入足厥阴肝经，止麻木，伸拘挛，通利关节，驱逐风湿，疮疡壅肿，服涂皆善。

研末，热酒冲服，治疔疮肿毒，汗出则愈，不可治中风。

上一页：苍耳子

当前页：豨莶草

下一页：羌活





* * *



原始资料来源互联网，中医世家网站整理。





羌活 《玉楸药解》



* * *





羌活




味苦，气平，入足厥阴肝经。通关逐痹，发表驱风。

羌活泻湿除风，治中风痿痹�Z斜，关节挛痛、皮肤瘙痒、痈疽疥癞诸病。

独活，性同。

上一页：豨莶草

当前页：羌活

下一页：天麻





* * *



原始资料来源互联网，中医世家网站整理。





天麻 《玉楸药解》



* * *





天麻




味辛，微温，入足厥阴肝经。通关透节，泻湿除风，治中风痿痹瘫痪、腰膝牵强、手足拘挛之证，兼消壅肿。



上一页：羌活

当前页：天麻

下一页：荆芥





* * *



原始资料来源互联网，中医世家网站整理。





荆芥 《玉楸药解》



* * *





荆芥




味辛，微温，入足厥阴肝经。散寒发表，泄湿除风，治鼻口�Z斜、肢体痿痹、筋节挛痛、目弦头旋之证。消疮痍疥癞，痔瘘瘰疬，除吐衄崩漏，脱肛阴（疒颓）。



上一页：天麻

当前页：荆芥

下一页：秦艽





* * *



原始资料来源互联网，中医世家网站整理。





秦艽 《玉楸药解》



* * *





秦艽




味苦，气平，入足厥阴肝经。发宣经络，驱除风湿，治中风瘫痪、湿家筋挛骨痛、黄疸之证。



上一页：荆芥

当前页：秦艽

下一页：甘菊花





* * *



原始资料来源互联网，中医世家网站整理。





甘菊花 《玉楸药解》



* * *





甘菊花




味甘，气平，入足厥阴肝经。清风止眩，明目去翳。

菊花清利头目，治头目疼痛、眩晕之证。庸工凡治头目，无不用之，今古相承，不见其效。不知头目眩晕，由湿盛上逆，浊气充塞，相火失根，升浮旋转而成。愚妄以为头风，而用发散之药，此千试不灵之方也。

上一页：秦艽

当前页：甘菊花

下一页：青葙子





* * *



原始资料来源互联网，中医世家网站整理。





青葙子 《玉楸药解》



* * *





青葙子




味苦，微寒，入足厥阴肝经。清肝泄热，明目驱风，治眼病赤肿，红翳青盲。此庸工习用之药。



上一页：甘菊花

当前页：青葙子

下一页：谷精草





* * *



原始资料来源互联网，中医世家网站整理。





谷精草 《玉楸药解》



* * *





谷精草




味苦，微温，入足厥阴肝经。明目清风，去翳消障。

谷精草苦温发散，庸工治头痛目翳之证，谓其能愈头风，愚妄极矣！

上一页：青葙子

当前页：谷精草

下一页：木贼草





* * *



原始资料来源互联网，中医世家网站整理。





木贼草 《玉楸药解》



* * *





木贼草




味苦，微温，入足厥阴肝经。明目退翳，清风止崩。

木贼草磨翳清障，除漏止崩，解肌发汗，与麻黄同性。

上一页：谷精草

当前页：木贼草

下一页：木鳖子





* * *



原始资料来源互联网，中医世家网站整理。





木鳖子 《玉楸药解》



* * *





木鳖子




味苦，微温，入足厥阴肝经。软坚化结，消肿破瘀，治恶疮乳痈、痔瘘瘿瘤、瘰疬粉刺、（黑干）斑癖块、疝气之证。

番木鳖，治喉痹。

上一页：木贼草

当前页：木鳖子

下一页：青蒿





* * *



原始资料来源互联网，中医世家网站整理。





青蒿 《玉楸药解》



* * *





青蒿




味苦，气寒，入足厥阴肝经。清肝退热，泄湿除蒸，治骨蒸热劳，平疥癞瘙痒，恶疮久痢，去男子蒜发，止金创血流，医一切湿热之证。淋汁合和石灰，消诸瘀肉。



上一页：木鳖子

当前页：青蒿

下一页：青黛





* * *



原始资料来源互联网，中医世家网站整理。





青黛 《玉楸药解》



* * *





青黛




味咸，气寒，入足厥阴肝经。清肝泻热，凉胆除蒸，敷金疮臃肿，疗恶犬毒蛇诸伤。



上一页：青蒿

当前页：青黛

下一页：龙胆草





* * *



原始资料来源互联网，中医世家网站整理。





龙胆草 《玉楸药解》



* * *





龙胆草




味苦，大寒，入足厥阴肝、足少阳胆经。清肝退热，凉胆泻火。

龙胆草除肝胆郁热，治眼肿赤痛，弩肉高起，疗臌疸发黄，膀胱热涩，除咽喉肿痛诸证。中寒者，勿服。

上一页：青黛

当前页：龙胆草

下一页：大青





* * *



原始资料来源互联网，中医世家网站整理。





大青 《玉楸药解》



* * *





大青




味苦，大寒，入足厥阴肝、足少阳胆经。清风退火，泻热除蒸，治瘟疫斑疹，黄疸痢疾，喉痹口疮。捣敷肿毒。

小青，同性。

上一页：龙胆草

当前页：大青

下一页：夏枯草





* * *



原始资料来源互联网，中医世家网站整理。





夏枯草 《玉楸药解》



* * *





夏枯草




味苦，辛，气寒，入足厥阴肝、足少阳胆经。凉营泻热，散肿消坚，治瘰疬瘿瘤、扑伤、血崩带下、白点汗斑诸证。

鲜者熬膏佳。

上一页：大青

当前页：夏枯草

下一页：山慈菰





* * *



原始资料来源互联网，中医世家网站整理。





山慈菰 《玉楸药解》



* * *





山慈菰




味甘、辛，气平，入足厥阴肝、足少阳胆经。消肿败毒，软坚化结，平疮疡肿硬，治痈疽瘰疬、疔毒结肿、（黑干）斑粉滓诸证，涌吐风狂痰涎。



上一页：夏枯草

当前页：山慈菰

下一页：沙参





* * *



原始资料来源互联网，中医世家网站整理。





沙参 《玉楸药解》



* * *





沙参




味甘，稍苦，微凉，入手太阴肺经。清金除烦，润燥生津。

沙参凉肃冲淡，补肺中清气，退头上郁火，而无寒中败土之弊。但情性轻缓，宜多用乃效。

山东、辽东者佳，坚脆洁白，迥异他产，一切疮疡疥癣、肿痛瘙痒皆效。

上一页：山慈菰

当前页：沙参

下一页：元参





* * *



原始资料来源互联网，中医世家网站整理。





元参 《玉楸药解》



* * *





元参




味甘，微苦，入手太阴肺、足少阴肾经。清肺金，生肾水，涤心胸之烦热，凉头目之郁蒸、瘰疬、斑疹、鼻疮、喉痹皆医。

元参清金补水，凡疮疡热痛、胸膈燥渴、溲便红涩、膀胱癃闭之证俱善。清肺与陈皮、杏仁同服。利水合茯苓、泽泻同服。轻清飘洒，不寒中气，最佳之品。

上一页：沙参

当前页：元参

下一页：茅根





* * *



原始资料来源互联网，中医世家网站整理。





茅根 《玉楸药解》



* * *





茅根




味甘，微寒，入手太阴肺、足太阳膀胱经。清金止血，利水通淋。

白茅根清金利水，敛血通经，治喘哕烦渴，吐衄崩漏，经闭溺涩，水肿黄疸。

初生茅针，止衄血便血，收金疮流血，清肿败毒，下水溃痈。酒煎服。一针溃一孔，二针溃二孔。

花止吐血，治金疮流血。

上一页：元参

当前页：茅根

下一页：芦根





* * *



原始资料来源互联网，中医世家网站整理。





芦根 《玉楸药解》



* * *





芦根




味甘，性寒，入手太阴肺、足阳明胃经。将逆止呕，清热除烦。

芦根清降肺胃，消荡郁烦，生津止渴，除呕下食，治噎哕懊憹之证。

芦笋清肺止渴，利水通淋，解鱼肉药箭诸毒。

芦叶清肺止呕，治背疽肺痈，灰汁煎膏，蚀瘀肉，去黑痣。

箨治金疮瘢痕。

上一页：茅根

当前页：芦根

下一页：前胡





* * *



原始资料来源互联网，中医世家网站整理。





前胡 《玉楸药解》



* * *





前胡




味苦，微寒，入手太阴肺经。清肺化痰，降逆止嗽。

前胡清金泻火，治气滞痰阻，咳逆喘促之证。

上一页：芦根

当前页：前胡

下一页：百部





* * *



原始资料来源互联网，中医世家网站整理。





百部 《玉楸药解》



* * *





百部




味苦，微寒，入手太阴肺经。清肺止咳，利水杀虫。

百部清金润肺，宁嗽降逆，杀白蛲蛔虫，一切树木蛀虫，疗疥癣瘙痒，消水气黄肿，洗衣去虱。

上一页：前胡

当前页：百部

下一页：白鲜皮





* * *



原始资料来源互联网，中医世家网站整理。





白鲜皮 《玉楸药解》



* * *





白鲜皮




味苦，性寒，入手太阴肺、足太阳膀胱经。清金止咳，利水清疸。

白鲜皮清金利水，治咳嗽上气，黄疸溺癃，疥癣鼠瘘。

上一页：百部

当前页：白鲜皮

下一页：牛蒡子





* * *



原始资料来源互联网，中医世家网站整理。





牛蒡子 《玉楸药解》



* * *





牛蒡子




味苦，气平，入手太阴肺经。清风泻湿，消肿败毒。

牛蒡子发散风湿，清利咽喉，表隐瘾疹郁蒸，泻气臌水胀，历节肿痛之症。庸工习用小儿疹病。

上一页：白鲜皮

当前页：牛蒡子

下一页：山豆根





* * *



原始资料来源互联网，中医世家网站整理。





山豆根 《玉楸药解》



* * *





山豆根




味苦，气寒，入手太阴肺经。清利咽喉肿痛，一切疮疡疥癣，杀寸白诸虫。



上一页：牛蒡子

当前页：山豆根

下一页：金银花





* * *



原始资料来源互联网，中医世家网站整理。





金银花 《玉楸药解》



* * *





金银花




味辛，微凉，入手太阴肺、足厥阴肝经。凉肝消肺，消肿败毒。

金银花清散风湿，消除肿毒，治一切疮疡、杨梅、疥癣、痔瘘、痢疾之类，敷饮俱妙。功次木芙蓉。

上一页：山豆根

当前页：金银花

下一页：马兜铃





* * *



原始资料来源互联网，中医世家网站整理。





马兜铃 《玉楸药解》



* * *





马兜铃




味苦，气寒，入手太阴肺经。清肺降逆，定喘止嗽。

马兜铃苦寒泻火，清肺下冲，治咳逆痰喘、痔瘘肿痛，能解蛇虫之毒。多用则吐。

上一页：金银花

当前页：马兜铃

下一页：紫苏





* * *



原始资料来源互联网，中医世家网站整理。





紫苏 《玉楸药解》



* * *





紫苏




味辛，微温，入手太阴肺经。温肺降逆，止喘定嗽。

紫苏辛温下气，治咳逆痰喘、呕吐饮食，利膈通肠，破结消癥。兼驱腰膝湿气。解蟹毒。

上一页：马兜铃

当前页：紫苏

下一页：白芨





* * *



原始资料来源互联网，中医世家网站整理。





白芨 《玉楸药解》



* * *





白芨




味苦，气平，入手太阴肺经。敛肺止血，消肿散瘀。

白芨黏涩，收敛肺气，止吐衄失血，治痈疽瘰疬、痔瘘疥癣、皯皰之病，跌打汤火金疮之类俱善。

上一页：紫苏

当前页：白芨

下一页：南星





* * *



原始资料来源互联网，中医世家网站整理。





南星 《玉楸药解》



* * *





南星




味辛，性温，入手太阴肺、足阳明胃经。降气行瘀，化积消肿。

南星辛烈开通，治胃逆肺阻，胸膈壅满，痰涎胶塞，头目眩晕。磨积聚癥瘕，消痈疽肿痛，疗麻痹拘挛，止吐血便红，及疥癣疣赘，喉痹口疮、金疮打损、破伤中风之类。功同半夏，而猛烈过之。

水浸二三日，去其白涎，用牛胆丸套者，治痰郁肺热甚佳。

上一页：白芨

当前页：南星

下一页：常山





* * *



原始资料来源互联网，中医世家网站整理。





常山 《玉楸药解》



* * *





常山




味苦，性寒，入手太阴肺、足阳明胃经。吐痰泻水，消胀除瘿。

常山苦寒迅利，排决痰饮，能吐能下。庸工以治痰疟，有无痰不虐之说，陋矣。

常山即蜀漆根，生用多服，则作呕吐。

上一页：南星

当前页：常山

下一页：蓖麻子





* * *



原始资料来源互联网，中医世家网站整理。





蓖麻子 《玉楸药解》



* * *





蓖麻子




味苦，气平，入手太阴肺、足太阳膀胱经。下胎衣，收子肠，拔肿毒，泻水癥。

蓖麻子性善收引，敷足则下胎衣，涂顶则收子肠，贴鼻口�Z斜，熏咽喉肿痹。熬膏贴肤，拔毒追脓，纸捻入鼻，开癃通闭。又性善走泻，能利大小二肠，下饮澼水癥，兼消肿硬，平瘰疬恶疮。

上一页：常山

当前页：蓖麻子

下一页：石斛





* * *



原始资料来源互联网，中医世家网站整理。





石斛 《玉楸药解》



* * *





石斛




味甘，气平，入手太阴肺、足少阴肾经。降冲泻湿，壮骨强筋。

石斛下气通关，泻湿逐痹，温肾壮阳，暖腰健膝，治发热自汗，排痈疽脓血，疗阴囊湿痒，通小便淋漓。

上一页：蓖麻子

当前页：石斛

下一页：浮萍





* * *



原始资料来源互联网，中医世家网站整理。





浮萍 《玉楸药解》



* * *





浮萍




味辛，微寒，入手太阴肺经。发表出汗，泻湿清风。

浮萍辛凉发表，治瘟疫斑疹，疗肌肉麻痹，中风�Z斜瘫痪，医痈疽热肿、瘾疹瘙痒、杨梅粉刺、汗斑皆良，利小便闭癃，消肌肤肿胀，止吐衄，长须发。

上一页：石斛

当前页：浮萍

下一页：薄荷





* * *



原始资料来源互联网，中医世家网站整理。





薄荷 《玉楸药解》



* * *





薄荷




味辛，气凉，入手太阴肺经。发表退热，善泻皮毛，治伤风头痛，瘰疬疥癣，瘾疹瘙痒。滴鼻止衄，涂敷消疮。



上一页：浮萍

当前页：薄荷

下一页：藁本





* * *



原始资料来源互联网，中医世家网站整理。





藁本 《玉楸药解》



* * *





藁本




味辛，微温，入手太阴肺、足太阳膀胱经。行经发表，泻湿驱风。

藁本辛温香燥，发散皮毛风湿，治头皰面皯、酒齄粉刺、疥癣之疾。

上一页：薄荷

当前页：藁本

下一页：白芷





* * *



原始资料来源互联网，中医世家网站整理。





白芷 《玉楸药解》



* * *





白芷




味辛，微温，入手太阴肺、手阳明大肠经。发散皮毛，驱逐风湿。

白芷辛温香燥，行经发表，散风泻湿，治头痛鼻渊、乳痈背疽、瘰疬痔瘘、疮痍疥癣、风痹瘙痒、干皰疵瘢之证。兼能止血行瘀，疗崩漏便溺诸血，并医带淋之疾。刀伤蛇咬皆善，敷肿毒亦善。

上一页：藁本

当前页：白芷

下一页：贯仲





* * *



原始资料来源互联网，中医世家网站整理。





贯仲 《玉楸药解》



* * *





贯仲




味苦，微寒，入手太阴肺、足厥阴肝经。止血行瘀，破积杀虫，收敛营血，消化瘀蒸，治吐衄崩带，积聚痃癖，杀寸白诸虫。



上一页：白芷

当前页：贯仲

下一页：马兰





* * *



原始资料来源互联网，中医世家网站整理。





马兰 《玉楸药解》



* * *





马兰




味辛，气平，入手太阴肺、足厥阴肝经。止血破瘀，消疽除疟，调营养血，破旧生新，治吐衄疟痢，消酒疸水肿，腹痛肠痧，喉痹口紧，疗金疮折损，解蛊蛇伤、菌毒痔疮。



上一页：贯仲

当前页：马兰

下一页：土茯苓





* * *



原始资料来源互联网，中医世家网站整理。





土茯苓 《玉楸药解》



* * *





土茯苓




味甘，气平，入足少阴肾经。利水泻湿，燥土健中，壮筋骨而伸拘挛，利关节而消壅肿，最养脾胃，甚止泄利。

土茯苓燥土泻湿，壮骨强筋，止泄敛肠，极有殊效。善治痈疽瘰疬，杨梅恶疮。

上一页：马兰

当前页：土茯苓

下一页：灯心草





* * *



原始资料来源互联网，中医世家网站整理。





灯心草 《玉楸药解》



* * *





灯心草




味淡，气平，入足少阴肾经。利水通淋，泻湿开癃。

灯心草利水渗湿，通小便淋涩。烧灰吹喉。散止鼻衄，并治破伤血流之证。

上一页：土茯苓

当前页：灯心草

下一页：木通





* * *



原始资料来源互联网，中医世家网站整理。





木通 《玉楸药解》



* * *





木通




味辛，气平，入足太阳膀胱经。通经利水，渗湿清热。

木通孔窍玲珑，通利窍隧，利水开癃，渗泻膀胱湿热。庸工利水方中，率多用之，而绝不得效。本草诸家，未参验耳。

上一页：灯心草

当前页：木通

下一页：萹蓄





* * *



原始资料来源互联网，中医世家网站整理。





萹蓄 《玉楸药解》



* * *





萹蓄




味苦，气平，入足太阳膀胱经。清利膀胱，渗泻湿热。

萹蓄利水泻湿，治黄疸淋涩，消女子阴蚀，杀小儿蛔虫，疗浸淫疥疬、疽痔痛痒之证。

上一页：木通

当前页：萹蓄

下一页：海带





* * *



原始资料来源互联网，中医世家网站整理。





海带 《玉楸药解》



* * *





海带




味咸，性寒，入足太阳膀胱经。行痰泻火，消瘿化瘤。

海带咸寒疏利，清热软坚，化痰利水，治鼓胀瘿瘤，与昆布、海藻同功。

上一页：萹蓄

当前页：海带

下一页：昆布





* * *



原始资料来源互联网，中医世家网站整理。





昆布 《玉楸药解》



* * *





昆布




味咸，性寒，入足太阳膀胱经。泻水去湿，破积软坚。

昆布咸寒清利，治气臌水胀，瘿瘤瘰疬，（疒贵）疝恶疮，与海带、海藻同功。

上一页：海带

当前页：昆布

下一页：地肤子





* * *



原始资料来源互联网，中医世家网站整理。





地肤子 《玉楸药解》



* * *





地肤子




味苦，微寒，入足太阳膀胱经。利水泻湿，清热止淋。

地肤子清利膀胱湿热，治小便淋涩，疗头目肿痛、狐疝阴（疒颓）、腰疼胁痛、血痢恶疮、阳痿诸证。

苗、叶利水亦捷。

上一页：昆布

当前页：地肤子

下一页：萆薢





* * *



原始资料来源互联网，中医世家网站整理。





萆薢 《玉楸药解》



* * *





萆薢




味苦，气平，入足太阳膀胱经。泻水去湿，壮骨舒筋。

萆薢疏泻水道，驱经络关节之湿，治手足痿痹瘫痪、小便白浊频数诸证。并医恶疮痔瘘。

上一页：地肤子

当前页：萆薢

下一页：牛膝





* * *



原始资料来源互联网，中医世家网站整理。





牛膝 《玉楸药解》



* * *





牛膝




味苦、酸，气平，入足太阳膀胱、足厥阴肝经。利水开淋，破血通经。

牛膝疏利水道，治小便淋涩疼痛，疗膝胫痿痹拘挛，通女子经脉闭结，起男子宗筋软缩，破坚癥老血，消毒肿恶疮、木器刺伤。捣敷金疮，溃痈排脓。坠胎下衣、喉痹舌疮、扑伤打损、瘾疹风癞皆效。

其性下行，肝脾郁陷者勿用。

上一页：萆薢

当前页：牛膝

下一页：旱莲草





* * *



原始资料来源互联网，中医世家网站整理。





旱莲草 《玉楸药解》



* * *





旱莲草




味甘、酸，入足少阴肾、足厥阴肝经。益肝肾，乌须发。

旱莲草汁黑如墨，得少阴水色，入肝滋血，黑发乌须。止一切失血，敷各种疮毒。汁涂眉发，其生速繁。

上一页：牛膝

当前页：旱莲草

下一页：天雄





* * *



原始资料来源互联网，中医世家网站整理。





天雄 《玉楸药解》



* * *





天雄




味辛，性温，入足少阴肾、足厥阴肝经。驱寒泻湿，秘精壮阳，温肾荣筋，治阳痿精滑、膝挛腰痛，心腹疼痛、胸膈痰水，续筋接骨，化癖消癥，排痈疽脓血，起风痹瘫痪，治霍乱转筋。

天雄即附子长大者，制法与附子同，煨，去皮脐，切片，隔纸焙干。稍生服之，则麻木昏晕。

上一页：旱莲草

当前页：天雄

下一页：仙茅





* * *



原始资料来源互联网，中医世家网站整理。





仙茅 《玉楸药解》



* * *





仙茅




味辛，气温，入足少阴肾、足厥阴肝经。壮骨强筋，暖腰温膝。

仙茅暖水荣木，复脉清风，滋筋力，益房帏，治玉麈瘘软，皮肤风癞。

去毛，糯米浸汁，去赤汗。

上一页：天雄

当前页：仙茅

下一页：仙灵脾





* * *



原始资料来源互联网，中医世家网站整理。





仙灵脾 《玉楸药解》



* * *





仙灵脾




味辛，苦，微温，入足少阴肾、足厥阴肝经。荣筋强骨，起痿壮阳。

仙灵脾滋益精血，温补肝肾，治阳痿不举，阴绝不生。消瘰疬，起瘫痪，清风明目，益志宁神。

亦名淫羊藿。

羊脂拌炒。

上一页：仙茅

当前页：仙灵脾

下一页：巴戟天





* * *



原始资料来源互联网，中医世家网站整理。





巴戟天 《玉楸药解》



* * *





巴戟天




味辛、甘，微温，入足少阴肾、足厥阴肝经。强筋健骨，秘精壮阳。

巴戟天温补精血，滋益宗筋，治阳痿精滑，鬼交梦遗。驱逐脉风，消除痂癞。

去梗，酒浸，蒸晒。

上一页：仙灵脾

当前页：巴戟天

下一页：蒺藜





* * *



原始资料来源互联网，中医世家网站整理。





蒺藜 《玉楸药解》



* * *





蒺藜




味苦，微温，入足少阴肾、足厥阴肝经。泻湿驱风，敛精缩溺。

蒺藜子疏木驱风，治肝气输泄，精滑溺数，血淋白带。白者良，与沙苑同性。

上一页：巴戟天

当前页：蒺藜

下一页：兔丝子





* * *



原始资料来源互联网，中医世家网站整理。





兔丝子 《玉楸药解》



* * *





兔丝子




味酸，气平，入足少阴肾、足厥阴肝经。泻湿驱风，敛精利水，暖膝温腰。

兔丝子酸涩敛固，治遗精淋漓，膝冷腰痛。但不宜于脾胃。久服中宫壅塞，饮食不化，不可用于误人。

上一页：蒺藜

当前页：兔丝子

下一页：覆盆子





* * *



原始资料来源互联网，中医世家网站整理。





覆盆子 《玉楸药解》



* * *





覆盆子




味甘，气平，入足少阴肾、入足厥阴肝经。强阴起痿，缩溺敛精。

覆盆子补肝精血，壮阳宜子，黑发润颜，治小便短数。

上一页：兔丝子

当前页：覆盆子

下一页：狗脊





* * *



原始资料来源互联网，中医世家网站整理。





狗脊 《玉楸药解》



* * *





狗脊




味苦，气平，入足少阴肾、足厥阴肝经。泻湿驱寒，起痿止痛。

狗脊泻肾肝湿气，通关利窍，强筋壮骨，治腰痛膝疼，足肿腿弱，遗精带浊。

去毛，酒蒸。

上一页：覆盆子

当前页：狗脊

下一页：猴姜





* * *



原始资料来源互联网，中医世家网站整理。





猴姜 《玉楸药解》



* * *





猴姜




味苦，微温，入足少阴肾、足厥阴肝经。接骨断，止牙痛。

猴姜泻湿通经，治关节疼痛，手足不仁，耳鸣牙疼，筋断骨折。兼疗肾泄。

亦名骨碎补。

上一页：狗脊

当前页：猴姜

下一页：远志





* * *



原始资料来源互联网，中医世家网站整理。





远志 《玉楸药解》



* * *





远志




味辛，微温，入手少阴心、足少阴肾经。开心利窍，益智安神。

远志辛散开通，治心窍昏塞，胸膈痹痛。补肾壮阳，敛精止泄。疗骨疽乳痈，一切疮疡肿毒。

上一页：猴姜

当前页：远志

下一页：菖蒲





* * *



原始资料来源互联网，中医世家网站整理。





菖蒲 《玉楸药解》



* * *





菖蒲




味辛，气平，入手少阴心经。开心益智，下气行郁。

菖蒲辛烈疏通，开隧窍瘀阻，除神志迷塞，消心下伏梁，逐经络湿痹，治耳目瞆聋，疗心腹疼痛。止崩漏带下，胎动半产，散痈疽肿痛，疥癣痔瘘。

生石中者佳。四川道地，莱阳出者亦可用。

上一页：远志

当前页：菖蒲

下一页：地丁





* * *



原始资料来源互联网，中医世家网站整理。





地丁 《玉楸药解》



* * *





地丁




味苦，辛，微寒，入手少阴心、足少阳胆经。消肿毒，疗疮疥。

地丁行经泻火，散肿消毒，治痈疽瘰疬，疔毒恶疮。敷食皆佳。

紫花地丁，更胜白花者，亦名蒲公英。蒲公英黄花，非白花。

上一页：菖蒲

当前页：地丁

下一页：漏芦





* * *



原始资料来源互联网，中医世家网站整理。





漏芦 《玉楸药解》



* * *





漏芦




味咸，微寒，入足少阴肾、足厥阴肝经。利水秘精，凉血败毒。

漏芦咸寒，利水泻湿，清肝退热，治失溺遗精。淋血便红，眼痛目赤，背疽乳痈，痔瘘瘰疬，白秃金疮，历节带下，泄利。治一切虫伤跌打，恶疮毒肿。排脓止血，服浴皆善。下乳汁最捷。

上一页：地丁

当前页：漏芦

下一页：海金沙





* * *



原始资料来源互联网，中医世家网站整理。





海金沙 《玉楸药解》



* * *





海金沙




味甘，性寒，入手太阳膀胱经。利水泻湿，开癃止淋。

海金沙清泻膀胱湿热，治膏、血、砂、石诸淋，消鼓胀肿满。

沙乃草上细粉，如蒲黄然。

上一页：漏芦

当前页：海金沙

下一页：千金子





* * *



原始资料来源互联网，中医世家网站整理。





千金子 《玉楸药解》



* * *





千金子




味辛，微涩，入足阳明胃、手阳明大肠、手太阳小肠、足太阳膀胱经。泻水下痰，决瘀扫腐。

千金子下停痰积水，一扫而空，功力迅速，远胜他药，亦不甚伤中气。凡食积血块，老癖坚癥，经闭胞转，气臌水胀，皆有捷效。兼泻蛊毒，疗蛇咬，点黑痣赘疣，愈疥癣（黑干）黯。

去壳服。白仁纸包，压去油，净取霜，每服十粒。亦名续随子。

上一页：海金沙

当前页：千金子

下一页：降香





* * *



原始资料来源互联网，中医世家网站整理。





降香 《玉楸药解》



* * *





降香




味苦，微温，入足太阴脾、手少阴心经。疗梃刃伤损，治痈疽肿痛。

降香芳烈辛温，烧之辟疫疠之邪，痈疽之病，与夫跌打多疮、皮破血漏、筋断骨伤皆疗。

上一页：千金子

当前页：降香

下一页：丁香





* * *



原始资料来源互联网，中医世家网站整理。





丁香 《玉楸药解》



* * *





丁香




味辛，气温，入足太阴脾、足阳明胃经。温燥脾胃，驱逐胀满，治心腹疼痛，除腰腿湿寒，最止呕哕，善回滑溏，杀虫解盅，化块磨坚，起丈夫阳弱，愈女子阴冷。

丁香辛烈温燥，驱寒泻湿，暖中扶土，降逆升陷，善治反胃肠滑、寒结腹痛之证。

用母丁香。雄者为鸡舌香。

上一页：降香

当前页：丁香

下一页：木香





* * *



原始资料来源互联网，中医世家网站整理。





木香 《玉楸药解》



* * *





木香




味辛，微温，入足太阴脾、足阳明胃经。止呕吐泄利，平积聚癥瘕，安胎保妊，消胀止痛。

木香辛燥之性，破滞攻坚，是其所长。庸工以治肝家之病，则不通矣。肝以风木之气，凡病皆燥，最不宜者。

面煨实大肠，生磨消肿病。

上一页：丁香

当前页：木香

下一页：白檀香





* * *



原始资料来源互联网，中医世家网站整理。





白檀香 《玉楸药解》



* * *





白檀香




味辛，微温，入足阳明胃、足太阴脾、手太阴肺经。治心腹疼痛，消瘕疝凝结。

白檀香辛温疏利，破郁消满，亦治吐胀呕泄之证，磨涂面上黑痣。

紫檀香破瘀消肿，止金疮血漏，煎饮磨涂最良。

上一页：木香

当前页：白檀香

下一页：乌药





* * *



原始资料来源互联网，中医世家网站整理。





乌药 《玉楸药解》



* * *





乌药




味辛，气温，入足阳明胃、足太阴脾、手太阴肺经。破瘀泻满，止痛消胀。

乌药辛散走泻，治痛满吐利、胀肿喘息、寒疝冲突、脚气升逆之证。但不宜虚家，庸工以之治虚满之病，非良法也。

上一页：白檀香

当前页：乌药

下一页：槟榔





* * *



原始资料来源互联网，中医世家网站整理。





槟榔 《玉楸药解》



* * *





槟榔




味苦、辛，涩，气温，入足太阴脾、足阳明胃经。降浊下气，破郁消满，化水谷之陈宿，行痰饮之停留，治心腹痛楚，疗山水瘴疠。

槟榔辛温，下气破滞，磨坚行瘀，败陈宿之气，亦有用之良材。若气虚作满，则损正益邪，不能奏效矣。

上一页：乌药

当前页：槟榔

下一页：大腹子





* * *



原始资料来源互联网，中医世家网站整理。





大腹子 《玉楸药解》



* * *





大腹子




味辛、苦，涩，气温，入足太阴脾、足阳明胃经。下气宽胸，行郁散浊。

大腹子即槟榔之别产，而大腹者，性既相同，效亦不殊。

大腹专治皮肤肿胀，亦甚不宜虚家。肿胀有根本，皮肤是肿胀之处所，非肿胀之根本也。庸工不知根本，但于皮肤求之，非徒无益，而又害之。

上一页：槟榔

当前页：大腹子

下一页：阿魏





* * *



原始资料来源互联网，中医世家网站整理。





阿魏 《玉楸药解》



* * *





阿魏




味辛，气臭，入足太阴脾、足厥阴肝经。辟温御瘴，破积消癥。

阿魏辛烈臭恶，化血积血癥，固瘕（疒颓）疝，杀小虫，消疟母，辟温疫瘴疠之灾，解蘑菰牛马之毒。

阿魏生西番昆仑地，是木汁坚凝成冰，松脂渍胶，臭恶异常。炒研入碗，磁面崩损，成片而下，其克伐剥蚀之力，无坚不破，化癖磨癥，此为第一。但可入膏药敷贴，不宜汤丸服饵也。

炒焦，研细。

上一页：大腹子

当前页：阿魏

下一页：苏木





* * *



原始资料来源互联网，中医世家网站整理。





苏木 《玉楸药解》



* * *





苏木




味辛、咸，气平，入足厥阴肝经。调经行血，破瘀止痛。

苏木善行瘀血，凡胎产癥瘕、疮疡跌扑、一切瘀血皆效。

上一页：阿魏

当前页：苏木

下一页：血竭





* * *



原始资料来源互联网，中医世家网站整理。





血竭 《玉楸药解》



* * *





血竭




味咸，气平，入足厥阴肝经。破瘀行血，止痛续伤。

血竭破瘀血癥瘕积块、跌扑停瘀皆良。亦止鼻衄便血，并治恶疮疥癣。

上一页：苏木

当前页：血竭

下一页：乳香





* * *



原始资料来源互联网，中医世家网站整理。





乳香 《玉楸药解》



* * *





乳香




味辛，微温，入足厥阴肝经。活血舒筋，消肿止痛。

乳香活血行瘀，治心腹疼痛，消痈疽结肿，散风癞瘙痒，平跌打溃烂，止口眼?斜，舒筋脉挛缩。

炒干，研用。

上一页：血竭

当前页：乳香

下一页：没药





* * *



原始资料来源互联网，中医世家网站整理。





没药 《玉楸药解》



* * *





没药




味苦，气平，入足厥阴肝经。破血止痛，消肿生肌。

没药破血行瘀，化老血宿癥，治痈疽痔漏、金疮杖疮、跌扑损伤、一切血瘀肿痛。疗经期产后、心腹疼痛诸证。

制同乳香。

上一页：乳香

当前页：没药

下一页：棕榈毛





* * *



原始资料来源互联网，中医世家网站整理。





棕榈毛 《玉楸药解》



* * *





棕榈毛




味苦，涩，气平，入足厥阴肝经。收敛失血，固涩肠滑。

棕榈毛收涩之性，最能止血，凡九窍流溢，及金疮跌打诸血皆止。

摘断，烧灰存性用。

上一页：没药

当前页：棕榈毛

下一页：芜荑





* * *



原始资料来源互联网，中医世家网站整理。





芜荑 《玉楸药解》



* * *





芜荑




味辛，气平，入足厥阴肝经。杀虫破积，止痢消疮。

芜荑杀脏腑诸虫，磨气积血癥，治痔瘘疥癣、一切诸疮，止寒冷痢。

上一页：棕榈毛

当前页：芜荑

下一页：芦荟





* * *



原始资料来源互联网，中医世家网站整理。





芦荟 《玉楸药解》



* * *





芦荟




味苦，性寒，入足厥阴肝经。杀虫消痔，退热除疳。

芦荟清热杀虫，治痔瘘疥癣。

亦名象胆。

上一页：芜荑

当前页：芦荟

下一页：肉桂





* * *



原始资料来源互联网，中医世家网站整理。





肉桂 《玉楸药解》



* * *





肉桂




味甘、辛，气香，性温，入足厥阴肝经。温肝暖血，破瘀消癥，逐腰腿湿寒，驱腹胁疼痛。

肝属木而藏血，血秉木气，其性温暖。温气上升，阳和舒布，积而成热，则化心火。木之温者，阳之半升，火之热者，阳之全浮也。人知气之为阳，而不知其实含阴精，知血之为阴，而不知其实抱阳气。

血中之温，化火为热之原也，温气充足，则阳旺而人康，温气衰弱，则阴盛而人病。阳复则生，阴胜则死，生之与死，美恶不同，阳之与阴，贵贱自殊。蠢飞蠕动，尚知死生之美恶，下士庸工，不解阴阳之贵贱，千古祸源，积成于贵阴贱阳之家矣。

欲求长生，必扶阳气，扶阳之法，当于气血之中培其根本。阳根微弱，方胎水木之中，止有不足，万无有余，世无温气太旺而生病者。其肝家痛热，缘生意不足，温气抑郁而生风燥，非阳旺而阴虚也。

肉桂温暖条畅，大补血中温气。香甘入土，辛甘入木，辛香之气，善行滞结，是以最解肝脾之郁。

金之味辛，木之味酸，辛酸者，金木之郁，肺肝之病也。盖金之性收，木之性散，金曰从革，从则收而革则不收，于是作辛。木曰曲直，直则散而曲不散，于是作酸。辛则肺病，酸则肝病，以其郁也，故肺宜酸收而肝宜辛散。肺得酸收，则革者从降而辛味收，肝得辛散，则曲者宜升而酸味散矣。事有相反而相成者，此类是也。肝脾发舒，温气升达，而化阳神。阳神司令，阴邪无权，却病延年之道，不外乎此。

凡经络堙瘀、脏腑癥结、关节闭塞、心腹疼痛等证，无非温气微弱，血分寒冱之故。以至上下脱泄，九窍不守，紫黑成块，腐败不鲜者，皆其证也。女子月期产后，种种诸病，总不出此。悉宜肉桂，馀药不能。

肉桂本系树皮，亦主走表，但重厚内行，所走者表中之里。究其力量所至，直达脏腑，与桂枝专走经络者不同。

上一页：芦荟

当前页：肉桂

下一页：杜仲





* * *



原始资料来源互联网，中医世家网站整理。





杜仲 《玉楸药解》



* * *





杜仲




味辛，气平，入足厥阴肝经。荣筋壮骨，健膝强腰。

杜仲去关节湿淫，治腰膝酸痛，腿足拘挛，益肝肾，养筋骨。

上一页：肉桂

当前页：杜仲

下一页：五加皮





* * *



原始资料来源互联网，中医世家网站整理。





五加皮 《玉楸药解》



* * *





五加皮




味辛，微温，入足厥阴肝经。逐湿开痹，起痿伸挛。

五加皮通关泻湿，壮骨强筋，治腰痛膝软、足痿筋拘、男子阳痿囊湿、女子阴痒阴蚀、下部诸证。

上一页：杜仲

当前页：五加皮

下一页：蔓荆子





* * *



原始资料来源互联网，中医世家网站整理。





蔓荆子 《玉楸药解》



* * *





蔓荆子




味苦，微温，入足厥阴肝经。泻风湿，清头目。

蔓荆子发散风湿，治麻痹拘挛、眼肿头痛之证。

头目疼痛，乃胆胃逆升，浊气上壅所致，庸医以为头风，而用蔓荆子发散之药，不通极矣！诸家本草，皆出于下士之手，此等妄言，不胜其数。

上一页：五加皮

当前页：蔓荆子

下一页：密蒙花





* * *



原始资料来源互联网，中医世家网站整理。





密蒙花 《玉楸药解》



* * *





密蒙花




味甘，微寒，入足厥阴肝经。清肺润燥，明目去翳。

密蒙花清肝明目，治红肿翳障。庸工习用，不效也，治病不求其本，不解眼病根源，浪用一切清凉发散之药，百治不得一效，此庸工之所以庸也。

上一页：蔓荆子

当前页：密蒙花

下一页：大风子





* * *



原始资料来源互联网，中医世家网站整理。





大风子 《玉楸药解》



* * *





大风子




味苦，微热，入足厥阴肝经。搽疥疠，涂杨梅。

大风子辛热发散，治风癣，疥疠，杨梅之证。取油涂抹。

研烂，器收，汤煮，密封，煎黑如膏，名大枫子油。

上一页：密蒙花

当前页：大风子

下一页：槐实





* * *



原始资料来源互联网，中医世家网站整理。





槐实 《玉楸药解》



* * *





槐实




味苦，性寒，入足厥阴肝经。凉血清风，润肠消痔。

槐实苦寒，清肝家风热，治痔瘘肿痛，阴疮湿痒，明目止泪，清心除烦，坠胎催生，乌须黑发，口齿热痛，头目晕眩，寒泻大肠，润燥开结。

上一页：大风子

当前页：槐实

下一页：楝子





* * *



原始资料来源互联网，中医世家网站整理。





楝子 《玉楸药解》



* * *





楝子




味苦，性寒，入足厥阴肝经。泻火除狂，利水止痛。

苦楝子清肝泻热，利水杀虫，治瘟疫伤寒，烦躁狂乱，止腹痛溺癃，癞病痔瘘，大便下血。

亦名金铃子。

上一页：槐实

当前页：楝子

下一页：竹沥





* * *



原始资料来源互联网，中医世家网站整理。





竹沥 《玉楸药解》



* * *





竹沥




味甘，性寒，入手太阴肺经。清肺行痰。

竹沥甘寒疏利，清胸膈烦渴，开痰涎胶黏，治中风心肺郁热，孔窍迷塞之证。

鲜竹去节，火烘沥下，瓷器接之。其性虽寒，不至滑泻肠胃。清上之药，最为佳品。

上一页：楝子

当前页：竹沥

下一页：荆沥





* * *



原始资料来源互联网，中医世家网站整理。





荆沥 《玉楸药解》



* * *





荆沥




味甘，气平，入手太阴肺经。化痰泻热，止渴清风。

荆沥化痰驱风，治头目晕眩、中风不语之病。功与竹沥相同，热宜竹沥，寒宜荆沥。

上一页：竹沥

当前页：荆沥

下一页：榆白皮





* * *



原始资料来源互联网，中医世家网站整理。





榆白皮 《玉楸药解》



* * *





榆白皮




味甘，气平，入手大阴肺、足太阳膀胱经。止喘降逆，利水消肿。

榆白皮清金利水，治齁喘咳嗽，淋漓消渴，滑胎摧生，行血消肿，痈疽发背，瘰疬秃疮。

上一页：荆沥

当前页：榆白皮

下一页：木芙蓉





* * *



原始资料来源互联网，中医世家网站整理。





木芙蓉 《玉楸药解》



* * *





木芙蓉




味辛，气平，入手太阴肺、足厥阴肝经。清风泻热，凉血消毒。

木芙蓉清利消散，善败肿毒，一切疮疡，大有捷效。涂饮俱善。

上一页：榆白皮

当前页：木芙蓉

下一页：金樱子





* * *



原始资料来源互联网，中医世家网站整理。





金樱子 《玉楸药解》



* * *





金樱子




味咸，性涩，入手阳明大肠、足厥阴肝经。敛肠止泄，固精断遗。

金樱子酸敛涩固，治泄利遗精。肝气郁结者，不宜。酸敛之品，服之则遗精愈甚，当与升达之药并用。

上一页：木芙蓉

当前页：金樱子

下一页：辛夷





* * *



原始资料来源互联网，中医世家网站整理。





辛夷 《玉楸药解》



* * *





辛夷




味辛，微温，入手太阴肺、足阳明胃经。泻肺降逆，利气破壅。

辛夷降泻肺胃，治头痛，口齿疼，鼻塞，收涕去鼾，散寒止痒，涂面润肤，吹鼻疗疮。

亦名木笔花。

上一页：金樱子

当前页：辛夷

下一页：苏合香





* * *



原始资料来源互联网，中医世家网站整理。





苏合香 《玉楸药解》



* * *





苏合香




味辛，性温，入手太阴肺、足厥阴肝经。辟鬼驱邪，利水消肿。

苏合香走散开通，能杀虫辟恶除邪，治肿胀疹疿，气积血癥，调和脏腑，却一切不正之气，

上一页：辛夷

当前页：苏合香

下一页：安息香





* * *



原始资料来源互联网，中医世家网站整理。





安息香 《玉楸药解》



* * *





安息香




味辛、苦，气温，入手太阴肺、足厥阴肝经。除邪杀鬼，固精壮阳。

安息香温燥窜走，治鬼支邪附，阳痿精遗、历节疼痛，及心腹疼痛之病。熏服皆效。烧之神降鬼逃。

上一页：苏合香

当前页：安息香

下一页：韶脑





* * *



原始资料来源互联网，中医世家网站整理。





韶脑 《玉楸药解》



* * *





韶脑




味辛，性热，入手太阴肺、足厥阴肝经。通经开滞，去湿杀虫。

韶脑辛烈之性，通关透节，去湿，逐风寒，治心疼腹痛，脚气牙虫，疥癣秃疮。箱笼席簟，杀蠹辟虱。

上一页：安息香

当前页：韶脑

下一页：冰片





* * *



原始资料来源互联网，中医世家网站整理。





冰片 《玉楸药解》



* * *





冰片




味辛，性凉，入手太阴肺、足厥阴肝经。去翳明目，开痹通喉。

冰片辛凉开散，治赤目白翳喉痹牙疼，鼻瘜，舌出肠脱，杀虫消痔，开窍散火。

上一页：韶脑

当前页：冰片

下一页：蕤仁





* * *



原始资料来源互联网，中医世家网站整理。





蕤仁 《玉楸药解》



* * *





蕤仁




味甘，微温，入手太阴肺、足厥阴肝经。明目止疼，退赤收泪。

蕤仁理肺疏肝，治眼病赤肿，目烂泪流，鼻痈衄血，痞痰阻隔。生治多睡，熟治不眠。

上一页：冰片

当前页：蕤仁

下一页：琥珀





* * *



原始资料来源互联网，中医世家网站整理。





琥珀 《玉楸药解》



* * *





琥珀




味辛、甘，气平，入手太阴肺、足厥阴肝经。明目去翳，安魂定魄。

琥珀凉肺清肝，磨障翳，止惊悸，除遗精白浊，下死胎胞衣，涂面益色，敷疔拔毒，止渴除烦，滑胎摧生。

乳浸三日，煮软，捣碎。

上一页：蕤仁

当前页：琥珀

下一页：淡竹叶





* * *



原始资料来源互联网，中医世家网站整理。





淡竹叶 《玉楸药解》



* * *





淡竹叶




味甘，微寒，入足太阳膀胱经。利水去湿，泻热除烦。

淡竹叶甘寒渗利，疏通小便，情泻膀胱湿热。

上一页：琥珀

当前页：淡竹叶

下一页：没石子





* * *



原始资料来源互联网，中医世家网站整理。





没石子 《玉楸药解》



* * *





没石子




味苦，微温，入足少阴肾、足厥阴肝经。补精血，乌须发。

没石子性气温涩，治虚冷滑泄，赤白痢疾。合药染须。烧灰扑汗，治阴汗。

亦名无余子。

焙，研屑用。

上一页：淡竹叶

当前页：没石子

下一页：桑椹





* * *



原始资料来源互联网，中医世家网站整理。





桑椹 《玉楸药解》



* * *





桑椹




味甘，气辛，入足大阳膀胱、足厥阴肝经。止渴生津，消肿利水。

桑椹滋木利水，清风润操，治消渴癃淋，瘰疬秃疮，乌须黑发。

桑叶治脚气水肿。扑损金疮。行瘀止渴，长发明目。

桑枝治脚气中风，喎斜拘挛，咳嗽上气，紫白瘢风，消痈疽，利小便。

桑皮汁灭黑痣恶肉，敷金疮，化积块。亦名木硵。

桑花涩肠止嗽，治吐衄崩带。

上一页：没石子

当前页：桑椹

下一页：女贞子





* * *



原始资料来源互联网，中医世家网站整理。





女贞子 《玉楸药解》



* * *





女贞子




味苦，气平，入足少阴肾、足厥阴肝经。强筋健骨，秘精壮阳，补益精血，长养精神。

女贞子隆冬苍翠，非其温暖之性，不能如是。

上一页：桑椹

当前页：女贞子

下一页：楮实子





* * *



原始资料来源互联网，中医世家网站整理。





楮实子 《玉楸药解》



* * *





楮实子




味甘，气平，入足少阴肾、足太阳膀胱、足厥阴肝经。起痿助阳，利水消肿。

楮实子温暖肝肾，补益虚劳，壮筋骨，强腰膝，治阳事痿弱，水气胀满，明目去翳，充肤悦颜，疗喉痹金疮，俱效。

上一页：女贞子

当前页：楮实子

下一页：枸杞子





* * *



原始资料来源互联网，中医世家网站整理。





枸杞子 《玉楸药解》



* * *





枸杞子




味苦、微甘，性寒，入足少阴肾、足厥阴肝经。补阴壮水，滋木清风。

枸杞子苦寒之性，滋润肾肝，寒泻脾胃，土燥便坚者宜之。水寒土湿，肠滑便利者，服之必生溏泄。《本草》谓其助阳、甚不然也。

根名地骨皮，清肝泻热，凉骨除蒸，止吐血齿衄，金疮血漏，止热消渴。

上一页：楮实子

当前页：枸杞子

下一页：桑寄生





* * *



原始资料来源互联网，中医世家网站整理。





桑寄生 《玉楸药解》



* * *





桑寄生




味苦，气平，入足少阴肾、足厥阴肝经。壮骨荣筋，止血通乳。

桑寄生通达经络，驱逐湿痹，治腰痛背强，筋痿骨弱，血崩乳闭胎动，腹痛痢疾，金疮痈疽，坚发齿，长眉须。

上一页：枸杞子

当前页：桑寄生

下一页：雷丸





* * *



原始资料来源互联网，中医世家网站整理。





雷丸 《玉楸药解》



* * *





雷丸




味苦，性寒，入手少阴心、足厥阴肝经。杀虫解蛊，止汗除癫。

雷丸清热疏肝，杀寸白小虫，驱风除痫，止小儿汗。久服令人阴痿。

甘草水浸，去皮，切，炮为末，扑身止汗。

上一页：桑寄生

当前页：雷丸

下一页：天竺黄





* * *



原始资料来源互联网，中医世家网站整理。





天竺黄 《玉楸药解》



* * *





天竺黄




味甘，性寒，入手少阴心、足少阳胆经。泻热宁神，止惊除痰。

天竺黄清君相火邪，治惊悸癫痫，中风痰迷，失音不语，明目安心，清热解毒。

上一页：雷丸

当前页：天竺黄

下一页：柏子仁





* * *



原始资料来源互联网，中医世家网站整理。





柏子仁 《玉楸药解》



* * *





柏子仁




味甘、辛，气平，入足少阴脾、手阳明大肠、手少阴心、足厥阴肝经。润燥除湿，

敛气宁神。

柏子仁辛香甘涩，秉燥金敛肃之气，而体质则极滋润，能收摄神魂，宁安惊悸，滑肠开秘，荣肝起痿，明目聪耳，健膝强腰，泽润舒筋，敛血止汗。燥可泻湿，润亦清风，至善之品。

蒸晒舂簸，取仁，炒研。烧沥取油，光泽须发。涂抹癣疥，搽黄水疮湿，最效。

上一页：天竺黄

当前页：柏子仁

下一页：松子仁





* * *



原始资料来源互联网，中医世家网站整理。





松子仁 《玉楸药解》



* * *





松子仁




味甘、辛，气平，入手太阴肺、手阳明大肠、手少阴心、足厥阴肝经。润燥清风，除湿开痹。

松子仁与柏子仁相同。收涩不及而滋润过之，润肺止咳，滑肠通秘，开关逐痹，泽肤荣毛，亦佳善之品。研揩须发，最生光泽。

松子大如豆粒，光头三角，出云南、辽东，中原无此。

松香治痈疽疥疿，秃疮血瘘，止痛生肌，排脓收口，止崩除带，强筋固齿，历节疼痛，阴囊湿痒。

松节治腰腿湿痹，筋骨疼痛。

松花止血。

上一页：柏子仁

当前页：松子仁

下一页：钟乳





* * *



原始资料来源互联网，中医世家网站整理。





钟乳 《玉楸药解》



* * *





钟乳




味甘，性温，入足太阴脾、手太阴肺、足少阴肾、足厥阴肝经。宁嗽止喘，敛血秘精。

石钟乳燥湿悍疾，治脾肾湿寒、遗精吐血、肠滑乳闭、虚喘劳嗽、阳痿声哑，其功甚速。

寒消湿去，食进气充。恃此纵欲伤精，阳根升泄，往往发为消淋痈疽之证，固缘金石剽悍，亦因服者恃药力而雕斫也。

上一页：松子仁

当前页：钟乳

下一页：硫黄





* * *



原始资料来源互联网，中医世家网站整理。





硫黄 《玉楸药解》



* * *





硫黄




味酸，性温，入足太阴脾、足少阴肾、足厥阴肝经。驱寒燥湿，补火壮阳。

石硫黄温燥水土、驱逐湿寒，治虚劳咳嗽、呕吐泄利、衄血便红、冷气寒瘕、腰软膝痛、阳痿精滑、痈疽痔瘘、疥癣癞秃。敷女子阴痒，洗玉门宽冷，涂齄疣耵耳，消胬肉顽疮。

入萝菔内，稻糠火煨熟，去其臭气，研细用。

硝石能化硫为水，以竹筒盛埋马粪中，一月成水，名硫黄液。

上一页：钟乳

当前页：硫黄

下一页：硇砂





* * *



原始资料来源互联网，中医世家网站整理。





硇砂 《玉楸药解》



* * *





硇砂




味辛，性温，入足太阴脾、手太阴肺经。攻坚破结，化痞磨癥。

硇砂辛烈消克，治气块血癥、老翳胬肉、停食宿脍，疣痣赘瘤之属。《本草》谓其暖胃益阳，消食止嗽，备载服食之法。如此毒物，能使金石销毁，何可入腹！但宜入膏散外用耳。

西番者佳。

上一页：硫黄

当前页：硇砂

下一页：金屑





* * *



原始资料来源互联网，中医世家网站整理。





金屑 《玉楸药解》



* * *





金屑




味辛，性寒，入足阳明胃、手太阴肺经。镇定魂魄，宁安惊悸。

金屑服之杀人，性同鸩酒，古人赐死，往往用此。《本草》谓其能止咳嗽吐血，惊悸癫痫。方士制炼服饵，以为长生不死，荒妄极矣。或谓生者有毒，熟者无毒，胡说之至！庸工每常用之。即至少服，不至杀人，而惊悸自有原本，镇重之物，何能得效!

上一页：硇砂

当前页：金屑

下一页：砒霜





* * *



原始资料来源互联网，中医世家网站整理。





砒霜 《玉楸药解》



* * *





砒霜




味苦、辛，性热，入足太阴脾、手太阴肺、足厥阴肝经。行痰化癖，截疟除齁。

砒霜辛热大毒，治寒痰冷癣、久疟积痢，疗痔漏瘰疬、心痛齁喘，蚀痈疽腐肉，平走马牙疳。

生名砒黄。炼名砒霜，经火更毒，得酒愈烈，过脐则生泻，服一钱杀人!

上一页：金屑

当前页：砒霜

下一页：花乳石





* * *



原始资料来源互联网，中医世家网站整理。





花乳石 《玉楸药解》



* * *





花乳石




味酸，性涩，气平，入足厥阴肝经。止血行瘀，磨翳消瘴。

花乳石功专止血，治吐衄崩漏、胎产刀杖，一切诸血。善疗金疮，合硫黄锻炼，敷之神效。亦磨远年障翳，化瘀血老癥，落死胎，下胞衣。

煅，研，水飞用。

上一页：砒霜

当前页：花乳石

下一页：密陀僧





* * *



原始资料来源互联网，中医世家网站整理。





密陀僧 《玉楸药解》



* * *





密陀僧




味辛，气平，入足厥阴肝经。宁嗽止惊，化积杀虫。

密陀僧沉坠下行，能降痰止吐，化积除惊，宁嗽断痢，止血消肿，平痔瘘汗斑、口疮鼻齇、臁疮骨疽之属。

研细，水飞。

上一页：花乳石

当前页：密陀僧

下一页：空青





* * *



原始资料来源互联网，中医世家网站整理。





空青 《玉楸药解》



* * *





空青




味苦，性寒，入足厥阴肝经。磨翳明目，化积行瘀。

空青清肝破滞，治目昏眼痛、赤肿障翳，通经下乳，利水消癥。

石子如卵，内含水浆，摇之有声，其名空青，点久年翳膜青盲，壳亦磨障。亦有内裹白面者，搽肿毒疮疖甚效。亦空青之别种，极难得也。

上一页：密陀僧

当前页：空青

下一页：层青





* * *



原始资料来源互联网，中医世家网站整理。





层青 《玉楸药解》



* * *





层青




味酸，性寒，入足厥阴肝经。明目去翳，破积杀虫。

层青治眼痛赤烂多泪，明耳。磨癥化积，亦同空青。

层青色如波斯青黛，层层而出，故名。

上一页：空青

当前页：层青

下一页：石膏





* * *



原始资料来源互联网，中医世家网站整理。





石膏 《玉楸药解》



* * *





石膏




味甘，气平，入足厥阴肝经。明目止痛，消肿破癥。

石膏清肝退热，治目昏眼痛，跌打金疮，消痈肿，化积聚，吐顽痰。

上一页：层青

当前页：石膏

下一页：石绿





* * *



原始资料来源互联网，中医世家网站整理。





石绿 《玉楸药解》



* * *





石绿




味酸，气平，入足厥阴肝经。止泄痢，吐风痰。

石绿清凉重坠，治风痰壅闷，急惊昏迷。

上一页：石膏

当前页：石绿

下一页：青礞石





* * *



原始资料来源互联网，中医世家网站整理。





青礞石 《玉楸药解》



* * *





青礞石




味咸，气平，入手太阴肺、足太阴脾经。化痰消谷，破积攻坚。

青礞石重坠下行，化停痰宿谷，破硬块老瘀。其性迅利，不宜虚家。庸工有滚痰丸方，用礞石、大黄，泻人中气，最可恶也。

上一页：石绿

当前页：青礞石

下一页：海浮石





* * *



原始资料来源互联网，中医世家网站整理。





海浮石 《玉楸药解》



* * *





海浮石




味咸，气平，入手太阴肺、足厥阴肝经。化痰止渴，破滞软坚。

海浮石咸寒通利，能化老痰，消积块，止渴，通淋涩，去翳障，平瘘瘤，清金止嗽。泻湿消疝。亦兼治疔毒恶疮。

上一页：青礞石

当前页：海浮石

下一页：铁锈





* * *



原始资料来源互联网，中医世家网站整理。





铁锈 《玉楸药解》



* * *





铁锈




味咸，气平，入手太阴肺、足厥阴肝经。消肿败毒，降逆清热。

铁锈重坠清降，消肿毒恶疮，疗蜘蛛蜈蚣诸伤。

上一页：海浮石

当前页：铁锈

下一页：铜青





* * *



原始资料来源互联网，中医世家网站整理。





铜青 《玉楸药解》



* * *





铜青




味咸，气平，入手太阴肺、足厥阴肝经。止血行痰，消肿合疮。

铜青即铜绿，酸涩，能合金疮，止血流，平牙疳肉蚀，收烂弦冷泪，消臁疮顽癣，疗痔瘘杨梅，去风杀虫，生发点痣。功专外用，不入汤丸。医书用吐痰，殊非良法。

上一页：铁锈

当前页：铜青

下一页：石灰





* * *



原始资料来源互联网，中医世家网站整理。





石灰 《玉楸药解》



* * *





石灰




味辛，性温，入手太阴肺、手阳明大肠经。止血，化积杀虫。

石灰温暖燥烈，收湿驱寒，治痈疽疥癣，瘰疬癥瘕，痔瘘瘿疣，白瘢黑痣，松刺?瘜肉，水泄红烂，赤带白淫，脱肛阴挺，囊坠发落，牙疼口，止痛合疮，生肌长肉，坠胎杀虫，染发乌须，收金疮血流。但可外用熏敷涂，不可服饵。

牛胆拌套，风干者佳。

上一页：铜青

当前页：石灰

下一页：绿矾





* * *



原始资料来源互联网，中医世家网站整理。





绿矾 《玉楸药解》



* * *





绿矾




味酸，性凉，入手太阴肺、手阳明大肠经。消痈化积，止血平疮。

绿矾燥烈收涩，治痰涎疟利，积聚胀满，喉痹牙虫，耳疮眼疼，弦烂水肿，崩中便血，疥癣秃疮之烂蛆生者。亦外用，朱可轻服。

上一页：石灰

当前页：绿矾

下一页：蓬砂





* * *



原始资料来源互联网，中医世家网站整理。





蓬砂 《玉楸药解》



* * *





蓬砂




味咸，性凉，人手太阴肺经。化痰止嗽，磨翳消癥。

蓬砂消癥化瘀，治癖积翳障，胬肉结核，喉痹骨鲠。《本草》谓其化痰止嗽，清肺生津，除反胃噎膈。此非循良之性，未可服饵也。

上一页：绿矾

当前页：蓬砂

下一页：胆矾





* * *



原始资料来源互联网，中医世家网站整理。





胆矾 《玉楸药解》



* * *





胆矾




味酸，性寒，入手太阴肺经。降逆止嗽，消肿化积。

胆矾酸涩燥收，能克化癥结，消散肿毒，治齿痛牙疳；喉痹牙虫；鼻内阴蚀，脚疽痔瘘，杨梅，金疮，白瘢，一切肿痛，疗带下崩中，治上气眼疼弦烂，疯狗咬伤，百虫入耳，腋下狐臭。吐风痰最捷。

上一页：蓬砂

当前页：胆矾

下一页：炉甘石





* * *



原始资料来源互联网，中医世家网站整理。





炉甘石 《玉楸药解》



* * *





炉甘石




味甘，气平，入手太阴肺经。明目退翳，收敛疮肉。

炉甘石清金燥湿，治眼病红肿，翳障弦烂泪流。兼医痔瘘下疳，止血消毒，并疗阴囊湿痒。

炉甘石生金银矿，秉寒肃燥敛之气。最能收湿合疮，退翳除烂。但病重根深，不能点洗收效，必须服药饵，用拔本塞源之法。若眼科诸言，一派胡说，不可服也。

锻红，童便浸数次，水洗，研细，水飞。

上一页：胆矾

当前页：炉甘石

下一页：珊瑚





* * *



原始资料来源互联网，中医世家网站整理。





珊瑚 《玉楸药解》



* * *





珊瑚




味辛，气平，入手太阴肺经，点眼去翳，吹鼻止衄。

珊瑚磨翳消障，功载《本草》，而取效甚难，至谓化血止衄，则其说更荒涎。

上一页：炉甘石

当前页：珊瑚

下一页：玛瑙





* * *



原始资料来源互联网，中医世家网站整理。





玛瑙 《玉楸药解》



* * *





玛瑙




味辛，气平，入手太阴肺经。点眼去翳，熨目消红。

玛瑙磨翳退障，存此一说可也，至于收功奏效，则未能矣。

上一页：珊瑚

当前页：玛瑙

下一页：石燕





* * *



原始资料来源互联网，中医世家网站整理。





石燕 《玉楸药解》



* * *





石燕




味甘，性凉，入足少阴肾、足太阳膀胱经。利水通淋，止带摧生。

石燕甘寒渗利，泻膀胱湿热，治淋沥热涩，溺血便血，消渴带下。痔瘘障翳，齿动牙疼，卷毛倒捷。

上一页：玛瑙

当前页：石燕

下一页：石蟹





* * *



原始资料来源互联网，中医世家网站整理。





石蟹 《玉楸药解》



* * *





石蟹




味苦、咸，性寒，入手少阴心、足少阳胆经。清心泻热，明目磨翳。

石蟹咸寒泻火，治青盲白翳，瘟疾热疾，催生落胎，行血消肿，痈疽热毒，吹喉痹，解漆疮。

上一页：石燕

当前页：石蟹

下一页：石蚕





* * *



原始资料来源互联网，中医世家网站整理。





石蚕 《玉楸药解》



* * *





石蚕




味苦，微凉，入足太阳膀胱经。通淋沥，生肌肉。

石蚕清利膀胱，治石淋血结。磨服则下碎石。

上一页：石蟹

当前页：石蚕

下一页：石鳌





* * *



原始资料来源互联网，中医世家网站整理。





石鳌 《玉楸药解》



* * *





石鳌




味甘，性凉，入足太阳膀胱经营。通淋沥，止便血。

石鳌清泻膀胱，治小便淋沥。

上一页：石蚕

当前页：石鳌

下一页：阳起石





* * *



原始资料来源互联网，中医世家网站整理。





阳起石 《玉楸药解》



* * *





阳起石




味咸，微温，入足少阴肾、足厥阴肝经。起痿壮阳。止带调经。

阳起石温暖肝肾，强健宗筋，治寒疝冷瘕，崩漏带下，阴下湿痒，腰膝酸疼，腹痛无子，经期不定。

上一页：石鳌

当前页：阳起石

下一页：吸铁石





* * *



原始资料来源互联网，中医世家网站整理。





吸铁石 《玉楸药解》



* * *





吸铁石




味辛，微寒，入足少阴肾、手太阴肺经。补肾益精。

吸铁石收敛肺肾，治耳聋目昏，喉痛颈核，筋赢骨弱，阳痿脱肛，金疮肿毒，咽铁吞针。敛肝止血，种种功效，悉载《本草》。庸工用之，殊无应验，非药石中善品也。

火煅，醋淬，研细，水飞。

上一页：阳起石

当前页：吸铁石

下一页：自然铜





* * *



原始资料来源互联网，中医世家网站整理。





自然铜 《玉楸药解》



* * *





自然铜




味辛，气平，入足少阴肾、足厥阴肝经。补伤续绝，行瘀消肿。

自然铜燥湿行瘀。止痛续折，治跌打损伤，癥瘕积聚。破血消瘿，宁心定悸，疗风湿瘫痪之属。

自然铜收湿之力，与无名异同。

火锻，醋淬，研细，水飞。

上一页：吸铁石

当前页：自然铜

下一页：无名异





* * *



原始资料来源互联网，中医世家网站整理。





无名异 《玉楸药解》



* * *





无名异




味咸，气平，入足少阴肾、足厥阴肝经。接骨续筋。破瘀消肿。

无名异燥湿行瘀，消肿止痛，治金疮打损、筋断骨折、痈疽杨梅、痔瘘瘰疬、脚气臁疮之类。

无名异善收湿气，调漆炼油，其干甚速，至燥之品。

上一页：自然铜

当前页：无名异

下一页：铁落





* * *



原始资料来源互联网，中医世家网站整理。





铁落 《玉楸药解》



* * *





铁落




味辛，气平，入手少阴心，足少阳胆经。宁心下气，止怒除狂。

生铁落，《素问·病能论》用治怒狂，曰：生铁落者，下气疾也。肝主怒，肝虚则惊悸善恐，胆旺则风狂善怒。铁落镇伏肝胆，收摄神魂，止惊除狂，是所长也。

上一页：无名异

当前页：铁落

下一页：针砂





* * *



原始资料来源互联网，中医世家网站整理。





针砂 《玉楸药解》



* * *





针砂




味咸，气平，入手少阴心、足太阳膀胱经。宁神止惊，泻湿消胀。，

针砂镇定心神、疏通水道，治惊痫，扫痰饮，治水胀，除黄疸，缩瘿瘤，染须发。然金石重坠，未宜轻服。炒熨手足，去湿痹疼痛，甚效。

上一页：铁落

当前页：针砂

下一页：水银





* * *



原始资料来源互联网，中医世家网站整理。





水银 《玉楸药解》



* * *





水银




味辛，性寒，入手少阴心、足少阴肾经。杀虫去虱，止痛拔毒。

水银大寒至毒，治疥癣痔瘘，杨梅恶疮，灭白癜粉疱。但可涂搽，不可服饵，服之瘘阳绝产，筋挛骨痛。

古人服方士烧炼水银，以为不死神丹，殒命夭年，不可胜数。帝王将士多被其毒。古来服食求神仙，多为药所误，其由来远矣。

勿入疮口。

上一页：针砂

当前页：水银

下一页：轻粉





* * *



原始资料来源互联网，中医世家网站整理。





轻粉 《玉楸药解》



* * *





轻粉




味辛，性寒，入足少阴肾、足厥阴肝经。搽疥癣，涂杨梅。

轻粉辛冷毒烈，服之筋骨拘挛，齿牙脱落。庸工用治杨梅恶疮，多被其毒，不可入汤丸也。《本草》谓其治痰涎积滞，气臌水胀。良药自多，何为用此！

轻粉即水银、盐、矾升炼而成者，其性燥烈，能耗血亡津，伤筋损骨。

上一页：水银

当前页：轻粉

下一页：元明粉





* * *



原始资料来源互联网，中医世家网站整理。





元明粉 《玉楸药解》



* * *





元明粉




味辛、咸，性寒，入手少阴心、手太阴肺经。泻热除烦，扫癥破结。

元明粉咸寒疏荡，治心肺烦热，伤寒发狂，眼痛鼻衄，宿滞老癜。

元明粉乃朴硝、萝卜、甘草熬炼而成，是方士造作，以为服食却病之药。泻火伐阳，舍生取死，原非通制，不必用也。

上一页：轻粉

当前页：元明粉

下一页：百草霜





* * *



原始资料来源互联网，中医世家网站整理。





百草霜 《玉楸药解》



* * *





百草霜




味辛，气平，入足厥阴肝经。敛营止血，清热消瘀。

百草霜专止失血，治吐衄便溺，治产漏诸血甚效。

百草霜即灶内烟煤，与斧脐灰同性。

上一页：元明粉

当前页：百草霜

下一页：龙眼





* * *



原始资料来源互联网，中医世家网站整理。





龙眼 《玉楸药解》



* * *





龙眼




味甘，微温，入足太阴脾、足厥阴肝经。补脾养血，滋肝生精。

龙眼甘能益脾，润可生精，滋肝木而清风燥，降心火而消热烦。补阴生血，而不至滋湿伐阳，伤中败土，至佳之品。胜归地诸药远矣。以有益智之名，《本草》谓其宁神益智。神归于血，智生于神，此亦固有之理也。至于惊悸不寐，根因湿旺胃逆，阳泄不藏，严氏归脾，以为血虚，而用龙眼，则难效矣。

上一页：百草霜

当前页：龙眼

下一页：荔枝





* * *



原始资料来源互联网，中医世家网站整理。





荔枝 《玉楸药解》



* * *





荔枝




味甘，性温，入足太阴脾、足厥阴肝经。暖补脾精，温滋肝血。

荔枝甘温滋润，最益脾肝精血。木中温气，化火生神，人身之至宝。温气亏损，阳败血寒，最宜此味。功与龙眼相同，但血热宜龙眼，血寒宜荔枝。木郁血热，火泄金燔者，食之则龈肿鼻衄，非所当服。

干者味减，不如鲜者，而气质和平，补益无损，不至助火生热，则大胜鲜者。其功生津止渴，悦色益颜，发痘消疮，治肿疔、瘰疬、赘瘤之类。

荔枝核治（疒颓）疝囊肿。

上一页：龙眼

当前页：荔枝

下一页：甘蔗





* * *



原始资料来源互联网，中医世家网站整理。





甘蔗 《玉楸药解》



* * *





甘蔗




味甘，微寒，入足太阴脾、足阳明胃经。泻热除烦。

蔗浆甘寒，解酒清肺，故《汉书》有蔗浆折朝酲，王维有大官还有蔗浆寒之语。土燥者最宜，阳衰湿旺者，服之亦能寒中下利。《本草》谓其下气止呕，则虽属甘缓，亦颇疏利不壅。一与白沙糖性同，功用相仿。

上一页：荔枝

当前页：甘蔗

下一页：甜瓜





* * *



原始资料来源互联网，中医世家网站整理。





甜瓜 《玉楸药解》



* * *





甜瓜




味甘，性寒，入足太阴脾、足阳明胃经。清烦止渴，解暑凉蒸。

甜瓜甘寒疏利，甚清暑热，但泻胃滑肠，阳衰土湿者，食之必泄利，生冷败脾，以此为最。

上一页：甘蔗

当前页：甜瓜

下一页：莲子





* * *



原始资料来源互联网，中医世家网站整理。





莲子 《玉楸药解》



* * *





莲子




味甘，性平，入足太阴脾、足阳明胃、足少阴肾、手阳明大肠经。养中补土，保精敛神，善止遗泄，能住滑溏。

莲子甘平，甚益脾胃，而固涩之性，最宜滑泄之家，遗精便溏，极有良效。

心名莲薏，苦寒泻火，治心烦上热之证。阳虚火败，去心用。

藕能活血破瘀，敷金疮折伤，生食清肺止渴，蒸食开胃止泄。

莲蕊固精止血，悦色乌须。

莲房止崩漏诸证。

荷蒂能领诸药，直至巅顶。

上一页：甜瓜

当前页：莲子

下一页：胡桃





* * *



原始资料来源互联网，中医世家网站整理。





胡桃 《玉楸药解》



* * *





胡桃




味甘、性涩，气平，入足阳明胃、手太阴肺经。宁嗽止喘，利水下食。

胡桃核敛涩滋润，能进饮食，止喘嗽，润肠胃，通淋涩，除崩漏，消痈肿，敷瘰疬，涂疥癣，疗头疮鼻齇聤耳、便血吞铜、遗精失溺，泽肤润肠，黑乌须发，治腰疼、腹痛、寒疝、红痢、醋心之类，鱼口、便毒、火烧、打损、疔疮之属。

油胡桃治痈肿疥癣，杨梅秃疮，润泽须发。

青皮染髭须白瘢。

上一页：莲子

当前页：胡桃

下一页：山楂





* * *



原始资料来源互联网，中医世家网站整理。





山楂 《玉楸药解》



* * *





山楂




味酸、甘，气平，入足太阴脾、足厥阴肝经。消积破结，行血开瘀。

山楂消克磨化，一切宿肉停食、血癥气块皆除。

上一页：胡桃

当前页：山楂

下一页：栗子





* * *



原始资料来源互联网，中医世家网站整理。





栗子 《玉楸药解》



* * *





栗子




味甘、咸，气平，入足太阴脾、足少阴肾经。补中培土，养胃益脾。

《素问·脏气法时论》：脾色黄，宜食咸，大豆、豕肉、栗、藿皆咸。戊土降于丁火，得离中之阴精，己土升于癸水，得坎中之阳气，故苦则入胃，咸则归脾。栗子咸甘入脾，补中助气，充虚益馁。培土实脾，诸物莫逮，但多食则气滞难消，少啖则气达易克耳。生食治腰腿不遂，生嚼涂筋骨碎断，又消肿痛，行瘀血，破痃癖，去恶刺，出箭头，止鼻衄，敛泄利。

风干者佳。

壳止便血。

壳内薄皮，治骨鲠。

上一页：山楂

当前页：栗子

下一页：橡子





* * *



原始资料来源互联网，中医世家网站整理。





橡子 《玉楸药解》



* * *





橡子




味苦，性涩，气平，入足太阴脾、手阳明大肠经。健脾消谷，涩肠止痢。

橡子苦涩收敛，暖胃固肠。消食止泄，治泄利脱肛，断痔瘘失血，磨涂痈疽坚鞕不消。

壳止下利便血，带下崩中，乌须染发，性最敛涩。

上一页：栗子

当前页：橡子

下一页：荸荠





* * *



原始资料来源互联网，中医世家网站整理。





荸荠 《玉楸药解》



* * *





荸荠




味甘，微寒，入足太阴脾、足厥阴肝经。下食消谷，止血磨癥。

荸荠甘寒清利，治热烦消渴，化宿谷坚癥，疗噎膈黄疸，解金石蛊毒，医吞铜便血，止下利崩中。攻坚破聚，是其所长，但寒胃气，脾弱者食之，则脐下结痛。

荸荠即地栗，亦名凫茨，《尔雅》作凫茈。

上一页：橡子

当前页：荸荠

下一页：西瓜





* * *



原始资料来源互联网，中医世家网站整理。





西瓜 《玉楸药解》



* * *





西瓜




味甘，微寒，入手太阴肺、足太阳膀胱、足阳明胃经。清金除烦，利水通淋。

西瓜甘寒疏利，清金利水，涤胸膈烦躁，泻膀脱热涩，最佳之品。脾胃寒湿，取汁热服。

上一页：荸荠

当前页：西瓜

下一页：蒲桃





* * *



原始资料来源互联网，中医世家网站整理。





蒲桃 《玉楸药解》



* * *





蒲桃




味甘、酸，微寒，入手太阴肺、足太阳膀胱、足阳明胃经。清金解渴，利水除淋。

蒲桃清金利水，治烦渴热淋，疗胎气冲心。其力未及西瓜，亦佳品也。

蒲桃出自西域。《汉书·西域传》：大宛诸国，富人以蒲桃作酒，藏之数十年不坏。张骞携其种来，中国始生。后人作葡萄。

上一页：西瓜

当前页：蒲桃

下一页：黄橘





* * *



原始资料来源互联网，中医世家网站整理。





黄橘 《玉楸药解》



* * *





黄橘




味甘、酸，微寒，入手太阴肺经。清金止渴，凉膈除烦。

黄橘酸甘清利，治心肺烦渴。但生冷之性，滋湿败土，聚涎生痰，阳虚湿旺者忌之。

青皮破滞攻坚，伐肝泻肺，庸工最肯用之。

上一页：蒲桃

当前页：黄橘

下一页：青梨





* * *



原始资料来源互联网，中医世家网站整理。





青梨 《玉楸药解》



* * *





青梨




味甘、酸，微寒，入手太阴肺经。清心凉肺，止渴消痰。

青梨甘寒清利，凉心肺烦热，滋脏腑燥渴，洗涤涎痰，疏通郁塞，滋木清风，泻火败毒，治风淫热郁，欲作瘫痪痈疽之病。阴旺土湿者忌之，泻胃滑肠，不可恣食。上热者，取汁温服。点眼病赤肿胬肉。

上一页：黄橘

当前页：青梨

下一页：柿霜





* * *



原始资料来源互联网，中医世家网站整理。





柿霜 《玉楸药解》



* * *





柿霜




味甘，性凉，入手太阴肺、手少阴心经。清金止渴，化痰宁嗽。

柿霜清心肺烦热，生津解渴，善治痰嗽，消咽喉口舌诸疮肿痛。

干柿饼清肺涩肠，消痰止渴，治吐血淋血，痔瘘肠癖，肺痿心热，咳嗽喑哑。

上一页：青梨

当前页：柿霜

下一页：枇杷





* * *



原始资料来源互联网，中医世家网站整理。





枇杷 《玉楸药解》



* * *





枇杷




味酸、甘，气平，入手太阴肺经。润肠解渴，止呕降逆。

枇杷酸收降利，治肺胃冲逆，呕哕烦渴。

枇杷叶能清金下气，宁嗽止吐，清凉泻肺，治标之品。

去毛，蜜炙，止嗽最善。

上一页：柿霜

当前页：枇杷

下一页：杨梅





* * *



原始资料来源互联网，中医世家网站整理。





杨梅 《玉楸药解》



* * *





杨梅




味酸、甘，微温，入手太阴肺经。除痰止呕，解渴断痢。

杨梅酸涩降敛，治心肺烦郁，止呕食吐酒，疗痢疾损伤，止血衄。

核仁能治脚气。

杨梅生瘴疠之乡，其味酸甘，多食损齿伤筋。惟桑土者不酸。林邑生者，实如杯盎，青时极酸，熟则如蜜。酿酒号梅香酽，土人珍重之。

上一页：枇杷

当前页：杨梅

下一页：橄榄





* * *



原始资料来源互联网，中医世家网站整理。





橄榄 《玉楸药解》



* * *





橄榄




味酸，涩，气平，入手太阴肺经。生津止渴，下气除烦。

橄榄酸涩收敛，能降逆气，开胃口，生津液，止烦渴，消酒酲，化鱼鲠，收泄利，疗咽喉肿痛，解鱼鳖诸毒，平唇裂牙疳。果与木、核皆灵。

核治（疒颓）疝。

上一页：杨梅

当前页：橄榄

下一页：林檎





* * *



原始资料来源互联网，中医世家网站整理。





林檎 《玉楸药解》



* * *





林檎




味酸，涩，气平，入手太阴肺经。生津解渴，下气消痰。

林擒酸涩收敛，治肺热消渴，疗滑肠泄利。

上一页：橄榄

当前页：林檎

下一页：金枣





* * *



原始资料来源互联网，中医世家网站整理。





金枣 《玉楸药解》



* * *





金枣




味酸、甘，微凉，入手太阴肺经。下气宽胸，解酲止渴。

金枣酸凉清肺，降胸膈逆气，治上热烦渴。

金枣亦名橘，似橘，小而皮光，大如胡桃，夏青冬黄，在树至三五年，树高数尺，霜雪不凋，实随年长，形如鸡卵，色青黄如初年也。

上一页：林檎

当前页：金枣

下一页：银杏





* * *



原始资料来源互联网，中医世家网站整理。





银杏 《玉楸药解》



* * *





银杏




味苦、甘，性涩，气平，入手太阴肺经。降痰下气，宁嗽止喘。

银杏苦涩敛肺，降痰涎，止喘嗽，缩小便，除白浊，收带下。更去齇疱（黑干）（黑曾），平手足皱裂，疗头面癣疥，杀虫去虱皆效。

银杏即白果，熟食益人。

叶辟诸虫。

上一页：金枣

当前页：银杏

下一页：芡实





* * *



原始资料来源互联网，中医世家网站整理。





芡实 《玉楸药解》



* * *





芡实




味甘，性涩，入手太阴肺、足少阴肾经。止遗精，收带下。

芡实固涩滑泄，治遗精失溺、白浊带下之病。

上一页：银杏

当前页：芡实

下一页：石榴皮





* * *



原始资料来源互联网，中医世家网站整理。





石榴皮 《玉楸药解》



* * *





石榴皮




味酸，性涩，入手阳明大肠、足厥阴肝经。敛肠固肾，涩精止血。

石榴皮酸涩收敛，治下利遗精、脱肛便血、崩中带下之病，点眼止泪，涂疮拔毒。

上一页：芡实

当前页：石榴皮

下一页：木瓜





* * *



原始资料来源互联网，中医世家网站整理。





木瓜 《玉楸药解》



* * *





木瓜




味酸，性涩，徽寒，入手太阴肺、足厥阴肝经。敛肠止泄，逐湿舒筋。

木瓜酸敛收涩，能敛肺固肠，燥土泻肝，治霍乱吐利、腹痛转筋，疗脚气，治中风筋挛骨痛。其主治诸病，总皆寒湿之邪，但用木瓜，终难成效。《本草》谓其性温，止泄而搪积。

瓜汁寒脾，冷饮立生泄利。虽能泻肝止痛，而土虚木贼，最忌酸收。功止治标，未能无弊，何如苓、桂、姜、甘温燥之品，效大而力捷也。

木瓜鲜者，糖饯，敛肺止渴。

上一页：石榴皮

当前页：木瓜

下一页：棠梨





* * *



原始资料来源互联网，中医世家网站整理。





棠梨 《玉楸药解》



* * *





棠梨




味酸，性涩，微寒，入手太阴肺、足厥阴肝经。收肠敛肺，止泄除呕。

棠梨酸涩，功同木瓜，治霍乱吐泻，腹痛转筋。烧食止泄利。

上一页：木瓜

当前页：棠梨

下一页：香橼





* * *



原始资料来源互联网，中医世家网站整理。





香橼 《玉楸药解》



* * *





香橼




味苦、酸，微凉，入手太阴肺经。清金下气，止嗽除痰。

香橼长于行气。

上一页：棠梨

当前页：香橼

下一页：香橙





* * *



原始资料来源互联网，中医世家网站整理。





香橙 《玉楸药解》



* * *





香橙




味酸，入手太阴肺经。宽胸利气，解酒消瘿。

香橙善降逆气，止恶心，消瘰疬瘿瘤。

上一页：香橼

当前页：香橙

下一页：芝麻





* * *



原始资料来源互联网，中医世家网站整理。





芝麻 《玉楸药解》



* * *





芝麻




味甘，气平，入足厥阴肝、手阳明大肠经。润肺开闭。

芝麻补益精液，滋润肝肠，治大便结塞。清风荣木，养血舒筋，疗语塞步迟、皮燥发枯、髓涸肉减、乳少经阻诸证。医一切疮疡，败毒消肿，生肌长肉。杀虫，生秃发，滑产催衣皆善。

上一页：香橙

当前页：芝麻

下一页：扁豆





* * *



原始资料来源互联网，中医世家网站整理。





扁豆 《玉楸药解》



* * *





扁豆




味甘，气平，入足太阴脾、手阳明大肠经。培中养胃，住泄止呕。

扁豆性甘平敛涩，补土治泄，亦良善之品也。

用白者佳。

上一页：芝麻

当前页：扁豆

下一页：瓠芦





* * *



原始资料来源互联网，中医世家网站整理。





瓠芦 《玉楸药解》



* * *





瓠芦




味甘，气平，性滑，入手太阴肺、足太阳膀胱经。清金润燥，利水泻湿。

瓠芦清金利水，治心肺烦热、溲溺淋涩、胀满黄肿之证。鲜者作羹，甘滑清利。亚腰者，连子烧研，饮送，每服一枚，水胀腹满，十余日消。

亦作葫芦。

瓠芦甘寒泻水，排停痰宿饮，消水肿黄疸，煮汁渍阴，能通小便。煎汤滴鼻，即出黄水。疗鼻塞牙疼，去胬肉老翳，治痈疽痔瘘、疥癣癞瘑。点鼻肉，吹耳脓，吐蛊毒，下死胎。灸下部悬痈，能吐能泄。

上一页：扁豆

当前页：瓠芦

下一页：冬瓜





* * *



原始资料来源互联网，中医世家网站整理。





冬瓜 《玉楸药解》



* * *





冬瓜




味酸、甘，微寒，入手太阴肺、足太阳膀胱经。清金止渴，利水消胀。

冬瓜清金利水，治消渴水胀，泄痢淋涩，痈疽痔瘘皆医，解食中毒，洗头面（黑干）（黑曾）。

冬瓜去皮，切片，酒水煮烂，去渣熬浓，器收，每夜涂面，变黑为白，光泽异前。

上一页：瓠芦

当前页：冬瓜

下一页：白芥子





* * *



原始资料来源互联网，中医世家网站整理。





白芥子 《玉楸药解》



* * *





白芥子




味辛，气温，入手大阴肺经。破壅豁痰，止喘宁嗽。

白芥子辛温利气，扫寒痰冷涎，破胸膈支满，治咳逆喘促，开胃止痛，消肿辟恶皆良。

上一页：冬瓜

当前页：白芥子

下一页：莱菔子





* * *



原始资料来源互联网，中医世家网站整理。





莱菔子 《玉楸药解》



* * *





莱菔子




味辛，气平，入手太阴肺经。下气止喘，化痰破郁。

莱菔子辛烈疏利，善化痰饮，最止喘嗽，破郁止痛，利气消谷。生研，吐老痰。

上一页：白芥子

当前页：莱菔子

下一页：韭子





* * *



原始资料来源互联网，中医世家网站整理。





韭子 《玉楸药解》



* * *





韭子




味辛，性温，入足少阴肾、足厥阴肝经。秘精敛血，暖膝强腰。

韭子温补肾肝，治白淫赤带，腰膝软弱，宗筋下痿，精液常流。

韭菜汁治吐衄便溺诸血，行打扑损伤诸瘀，疗女子经脉逆行，止胸膈刺痛如锥，消散胃脘瘀血。

上一页：莱菔子

当前页：韭子

下一页：牛肉





* * *



原始资料来源互联网，中医世家网站整理。





牛肉 《玉楸药解》



* * *





牛肉




味甘，性平，入足太阴脾、足厥阴肝经。补中培土，养血荣筋。

《素问》：肝色青，宜食甘，粳米、牛肉、枣、葵皆甘。牛肉补益脾肝，滋养血肉，壮筋强骨，治腰膝软弱，消渴癖积，涂牛皮风癣。

水牛肉性寒，兼消水肿，利小便。

牛乳清肺润肠，退热止渴，疗黄疸。

牛髓补精添力，续绝补伤。

牛脑润皴裂，清癖积。

牛胆套南星，治惊化痰。

牛角腮痛经破瘀，止血泄痢。

牛涎治反胃噎膈。

牛溺治水肿尿癃。

牛黄治惊狂风热。

败鼓皮治蛊毒淋漓。

马勃治咽喉痹痛，久嗽失声，骨鲠吐衄。马勃亦名牛屎菰。

上一页：韭子

当前页：牛肉

下一页：马肉





* * *



原始资料来源互联网，中医世家网站整理。





马肉 《玉楸药解》



* * *





马肉




味辛、苦，性寒，入足阳明胃、手太阴肺经。清金下气，壮骨强筋。

马肉辛冷，无补益。

骏马肉有毒，醇酒、杏、芦、菔汁解。

马肝有毒。《汉书》：文成食马肝死。景帝曰：食肉不食马肝，马肝大毒，入疮则死。栗杵灰汁浸洗，白沫出，解。

白马溺治积聚癥瘕。

上一页：牛肉

当前页：马肉

下一页：山羊血





* * *



原始资料来源互联网，中医世家网站整理。





山羊血 《玉楸药解》



* * *





山羊血




味咸、甘，气平，入足厥阴肝经。最行淤血，绝止（疒丂）痛。

山羊血治淤血作痛，疗跌扑损伤甚捷。

上一页：马肉

当前页：山羊血

下一页：犀角





* * *



原始资料来源互联网，中医世家网站整理。





犀角 《玉楸药解》



* * *





犀角




味苦、酸，性寒，入足厥阴肝、足少阳胆、手少阴心经，泻火除烦，解毒止血。

犀角寒凉泻火，治胸膈热烦，口鼻吐衄、瘟疫营热发斑，伤寒血瘀作狂，消痈疽肿痛，解饮食药饵、山水瘴疠诸毒。

凡劳伤吐衄之证，虽有上热，而其中下两焦，则是寒湿，当与温中燥土之药并用。庸工犀角地黄一方，犀角可也，地黄泻火散土，滋湿伐阳，则大不可矣。

上一页：山羊血

当前页：犀角

下一页：羚羊角





* * *



原始资料来源互联网，中医世家网站整理。





羚羊角 《玉楸药解》



* * *





羚羊角




味苦、咸、微寒，入足厥阴肝经。清风明目，泻热舒筋。

羚羊角清散肝火，治心神惊悸，筋脉挛缩，去翳明目，破瘀行血，消瘰疬毒肿，山水瘴疠。平肝，治胀满，除腹胁疼痛。

上一页：犀角

当前页：羚羊角

下一页：青羊肝





* * *



原始资料来源互联网，中医世家网站整理。





青羊肝 《玉楸药解》



* * *





青羊肝




味苦，微寒，入足厥阴肝经。清肝退热，明目去翳。

青羊肝苦寒，清肝胆风热，治眼病红肿瞖膜，昏花丧明，疗牙疳痢疾。

青羊胆治青盲白瞖，红瘀赤障，便秘肠结，（黑干）疱疳疮。

白羊乳润肺止渴，治口疮舌肿，心痛肠燥。蜘蛛咬伤，蚰蜓入耳，灌之即化成水。

上一页：羚羊角

当前页：青羊肝

下一页：白狗胆





* * *



原始资料来源互联网，中医世家网站整理。





白狗胆 《玉楸药解》



* * *





白狗胆




味苦，性寒，入足少阳胆、足厥阴肝经。明目退赤，破瘀消积。

白狗胆苦寒，清肝胆风热。治眼痛鼻痈，鼻衄耳聤，杀虫化积，止痛破血，凡刀箭损伤，及腹胁淤血瘀痛，热酒服半枚，淤血尽下。兼敷一切恶疮。

白狗乳点久年青盲，于目未开时点，目开而瘥。涂赤秃发落，拔白生黑。

白狗血治癫疾。

黑狗血治难产横生，鬼魅侵凌。

狗宝温胃降逆，止噎纳谷，疗痈疽疔毒。

狗阴茎壮阳起痿，除女子带下阴痒。

上一页：青羊肝

当前页：白狗胆

下一页：獭肝





* * *



原始资料来源互联网，中医世家网站整理。





獭肝 《玉楸药解》



* * *





獭肝




味甘，微温，入足厥阴肝经。补虚益损，止嗽下冲。

獭肝温中降逆，治虚劳咳嗽上气、痔瘘下血、鬼魅侵侮之证。

上一页：白狗胆

当前页：獭肝

下一页：五灵脂





* * *



原始资料来源互联网，中医世家网站整理。





五灵脂 《玉楸药解》



* * *





五灵脂




味辛，微温，入足厥阴肝经。开闭止痛磨坚。

五灵脂最破淤血，善止疼痛，凡经产跌打诸瘀、心腹胁肋诸痛皆疗。又能止血，凡吐衄崩漏诸血皆收。生用行血，熟用止血。

上一页：獭肝

当前页：五灵脂

下一页：夜明砂





* * *



原始资料来源互联网，中医世家网站整理。





夜明砂 《玉楸药解》



* * *





夜明砂




味淡，气平，入足厥阴肝经。消积聚，去瞖障。

蝙蝠屎名夜明砂，能磨瞖明目，消肿破积，止痛除惊，去黑（黑干），下死胎，疗瘰疬，

治马扑肿痛。

上一页：五灵脂

当前页：夜明砂

下一页：月明砂





* * *



原始资料来源互联网，中医世家网站整理。





月明砂 《玉楸药解》



* * *





月明砂




味淡，气平，入足厥阴肝经。去瞖障，疗痔瘘。

兔屎名月明砂，能明目去瞖，消痔杀虫。庸工习用不效，季明又言其能治虚劳夜热，更荒诞！

上一页：夜明砂

当前页：月明砂

下一页：鸡内金





* * *



原始资料来源互联网，中医世家网站整理。





鸡内金 《玉楸药解》



* * *





鸡内金




味甘，气平，入手阳明大肠、足厥阴肝经。止痢敷血，利水秘精。

鸡内金扶中燥土，治泄痢崩带，尿血便红，喉痹乳蛾，口疮牙疳，失溺遗精，酒积食宿，胃反膈噎，并消痈疽发背。

上一页：月明砂

当前页：鸡内金

下一页：鹰屎白





* * *



原始资料来源互联网，中医世家网站整理。





鹰屎白 《玉楸药解》



* * *





鹰屎白




味淡，微寒，入手太阴肺、足厥阴肝经。消积灭痕，化硬退疱。

鹰屎白灭打伤瘢痕，消头面（黑干）黯，化癖积骨鲠。

上一页：鸡内金

当前页：鹰屎白

下一页：鹿茸





* * *



原始资料来源互联网，中医世家网站整理。





鹿茸 《玉楸药解》



* * *





鹿茸




味辛，微温，入足少阴肾、足厥阴肝经。生精补血，健骨强筋。

鹿茸补益肾肝，生精补血，最壮筋骨，治阳痿精滑、鬼交梦泄、崩漏带浊、腰疼膝软、目眩耳聋诸证。

酥炙用，研碎，酒煮，去渣，熬浓，重汤煮成膏，最佳。

上一页：鹰屎白

当前页：鹿茸

下一页：鹿角胶





* * *



原始资料来源互联网，中医世家网站整理。





鹿角胶 《玉楸药解》



* * *





鹿角胶




味辛、咸，微温，入足少阴肾、足厥阴肝经。补肾益肝，敛精止血。

鹿角胶温补肝肾，滋益精血，治阳痿精滑，鬼交梦遗、吐衄崩带、腰疼膝痛、疮疡毒肿、跌打损伤，宜子安胎，补虚回损。功效极多，但性滞不宜脾胃，中焦郁满者，切忌服之。

蛤粉炒，研用。

生研酒服，行淤血肿毒，涂抹亦良。

炼霜熬膏，专补不行。胶霜功同，而霜不胶黏，似胜。

上一页：鹿茸

当前页：鹿角胶

下一页：雀卵





* * *



原始资料来源互联网，中医世家网站整理。





雀卵 《玉楸药解》



* * *





雀卵




味咸，性温，入足少阴肾、足厥阴肝经。壮阳起痿，暖血温精。

雀卵温补肝肾精血，治男子阳痿、女子带下、精寒血枯，固瘕（疒贵）疝之证。《素问》：治女子血枯，月事衰少不来，用乌鲗骨、（艹闾）茹，丸以雀卵。

雄雀屎名白丁香，能点瞖膜弩肉，消积聚癥瘕，敷痈疽溃顶，吹喉开痹。

上一页：鹿角胶

当前页：雀卵

下一页：虎骨





* * *



原始资料来源互联网，中医世家网站整理。





虎骨 《玉楸药解》



* * *





虎骨




味辛、咸，气平，入足少阴肾经。疗关节气冷，治膝胫肿痛。

虎骨逐痹笔通关，强筋健骨，平历节肿痛，愈腰膝痿软，诸兽骨鲠、恶犬咬伤、痔瘘脱肛俱效。胫骨良。

酥炙，研用，熬膏佳。

手病用前腿骨，足病用后腿骨。左病用右，右病用左。

上一页：雀卵

当前页：虎骨

下一页：象皮





* * *



原始资料来源互联网，中医世家网站整理。





象皮 《玉楸药解》



* * *





象皮




味咸，气平，入足太阳膀胱经。合疮口，生肌肤。

象皮治金疮不合，一切疮疡，收口生肌俱捷。

烧灰存性，研细用。

象牙治诸刺入肉、伤喉，敷饮皆效。

上一页：虎骨

当前页：象皮

下一页：熊胆





* * *



原始资料来源互联网，中医世家网站整理。





熊胆 《玉楸药解》



* * *





熊胆




味苦，性寒，入手少阴心、足少阳胆、足厥阴肝经。清心泻热，去瞖杀虫。

熊胆苦寒，清君相二火，泻肝明目，去瞖杀虫，宁魂止惊，治牙疳鼻衄、耳疮痔瘘之属。

上一页：象皮

当前页：熊胆

下一页：鼠胆





* * *



原始资料来源互联网，中医世家网站整理。





鼠胆 《玉楸药解》



* * *





鼠胆




味苦，性寒，入手少阴心，足少阳胆、足厥阴肝经。点目昏，滴耳聋。

鼠胆涂箭簇不出，聤耳汁流。

鼠粪名两头尖，治伤寒劳复、男子阴易，通室女子经闭，收产妇阴脱，疗痈疽乳吹、犬咬鼠瘘。日华子谓其明目，然误入食中，令人目黄成疸，亦非明目之品。

上一页：熊胆

当前页：鼠胆

下一页：燕子窠





* * *



原始资料来源互联网，中医世家网站整理。





燕子窠 《玉楸药解》



* * *





燕子窠




味辛，气平，入手少阴心经。消恶疮，败肿毒。

胡燕窠土消肿解毒，治疥疠浸淫，黄水白秃，一切恶疮，涂洗皆效。

上一页：鼠胆

当前页：燕子窠

下一页：腽肭脐　即海狗肾





* * *



原始资料来源互联网，中医世家网站整理。





腽肭脐　即海狗肾 《玉楸药解》



* * *





腽肭脐　即海狗肾




味咸，性热，入足少阴肾、足厥阴肝经。补精暖血，起痿壮阳。

腽肭脐温暖肝肾，治宗筋痿弱、精冷血寒，破坚癥老血，治鬼交梦遗，健膝强腰，补虚益损，洗阴痒生疮。

上一页：燕子窠

当前页：腽肭脐　即海狗肾

下一页：海马





* * *



原始资料来源互联网，中医世家网站整理。





海马 《玉楸药解》



* * *





海马




味甘，性温，入足少阴肾、足厥阴肝经。暖水壮阳，滑胎消癥。

海马温暖肝肾，起痿壮阳，破癥块，消疔肿，平痈疽，催胎产。

上一页：腽肭脐　即海狗肾

当前页：海马

下一页：龟板





* * *



原始资料来源互联网，中医世家网站整理。





龟板 《玉楸药解》



* * *





龟板




味咸，性寒，入足少阴肾、足厥阴肝经。泻火滋阴，寒胃滑肠。

龟板咸寒泻火，败脾伤胃，久服胃冷肠滑，无有不死。朱丹溪以下庸工，作补阴之方，用龟板、地黄、知母、黄柏，治内伤虚劳之证，铲灭阳根，脱泄生气。俗子狂夫，广以龟、鹿诸药，祸流千载，毒遍九州，深可痛恨也！

烧研，敷、饮，治诸痈肿疡甚灵。

上一页：海马

当前页：龟板

下一页：桑螵蛸





* * *



原始资料来源互联网，中医世家网站整理。





桑螵蛸 《玉楸药解》



* * *





桑螵蛸




味咸，气平，入足少阴肾、足太阳膀胱、足厥阴肝经。起痿壮阳，回精失溺。

桑螵蛸温暖肝肾，疏通膀胱，治遗精失溺、经闭阳痿、带浊淋漓、耳痛喉痹、瘕疝骨鲠之类皆效。

炮，研细用。

上一页：龟板

当前页：桑螵蛸

下一页：绿蜻蜓





* * *



原始资料来源互联网，中医世家网站整理。





绿蜻蜓 《玉楸药解》



* * *





绿蜻蜓




味咸，微温，入足少阴肾、足厥阴肝经。强筋壮阳，暖水秘精。

绿蜻蜓温暖肝肾，治阳萎精滑。

近时房中药，多用红色者。

上一页：桑螵蛸

当前页：绿蜻蜓

下一页：桑虫





* * *



原始资料来源互联网，中医世家网站整理。





桑虫 《玉楸药解》



* * *





桑虫




味苦，气平，入手少阴心、足厥阴肝经。止崩除带，消胀。

桑虫行瘀破滞，治口疮目瞖，崩中带下。庸工以起小儿痘疮塌陷，不通之至！

上一页：绿蜻蜓

当前页：桑虫

下一页：蜗牛





* * *



原始资料来源互联网，中医世家网站整理。





蜗牛 《玉楸药解》



* * *





蜗牛




味咸，性寒，入足太阳膀胱、足厥阴肝经。利水泻火，消肿败毒。

蜗牛祛湿清热，治痔瘘瘰疬、发背脱肛、耳聋鼻衄、喉痹腮肿、目瞖面疮，解蜈蚣、蚰蜓、蜂、蝎诸毒。

生捣，烧研，涂敷皆良。

上一页：桑虫

当前页：蜗牛

下一页：蚯蚓土





* * *



原始资料来源互联网，中医世家网站整理。





蚯蚓土 《玉楸药解》



* * *





蚯蚓土




味咸，微寒，入手少阴心经。除湿热，消肿毒。

蚯蚓土清热消肿，敷乳吹卵肿，聤耳痄腮，一切肿毒，少腹小便胀闭。

上一页：蜗牛

当前页：蚯蚓土

下一页：原蚕蛾





* * *



原始资料来源互联网，中医世家网站整理。





原蚕蛾 《玉楸药解》



* * *





原蚕蛾




味咸，性温，入足少阴肾、足厥阴肝经。暖肾壮阳，固精敛血。

原蚕蛾温暖肝肾，大壮阳事，治遗精溺血，疗金疮，灭瘢痕，止白浊。

上一页：蚯蚓土

当前页：原蚕蛾

下一页：蝼蛄





* * *



原始资料来源互联网，中医世家网站整理。





蝼蛄 《玉楸药解》



* * *





蝼蛄




味咸，性寒，入足太阳膀胱经。利水消脓，开癃除淋。

蝼蛄咸寒，清利膀胱湿热，消水病胀满、小便淋漓，下胎衣，平瘰疬，出针刺，拔箭镞。腰前甚涩，能止大小便，腰后甚利，能利大小便。

研细，吹鼻中，即出黄水，管吹茎内，立开小便，功力甚捷。

上一页：原蚕蛾

当前页：蝼蛄

下一页：螺蛳





* * *



原始资料来源互联网，中医世家网站整理。





螺蛳 《玉楸药解》



* * *





螺蛳




味甘，性寒，入足太阳膀胱经。清金止浊，利水泻热。

螺蛳清金利水，泻湿除热，治水肿胀满，疗脚气黄疸、淋沥消渴、疥癣瘰疬、眼病脱肛、痔瘘痢疾、一切疔肿之证。煮汁，疗热醒酒。

水田、江湖、溪涧诸螺，性同，敷饮皆效。

上一页：蝼蛄

当前页：螺蛳

下一页：黄蜡





* * *



原始资料来源互联网，中医世家网站整理。





黄蜡 《玉楸药解》



* * *





黄蜡




味淡，气平，入手太阴肺、足厥阴肝经。敛血止痢，接骨续筋。

黄蜡凝聚收涩，止泄痢便脓，胎动下血，跌打金刃，汤火蛇咬，冻裂，一切诸疮。愈破风。

上一页：螺蛳

当前页：黄蜡

下一页：白蜡





* * *



原始资料来源互联网，中医世家网站整理。





白蜡 《玉楸药解》



* * *





白蜡




味淡，气平，入手太阴肺、足厥阴肝经。止血生肌，补伤续绝。

白蜡坚凝敛聚，能消肿止痛，长肉合疮，接筋续骨，外科要品也。

白蜡即黄蜡之殊色者，此是腊树虫吐白如胡粉也。

上一页：黄蜡

当前页：白蜡

下一页：真珠





* * *



原始资料来源互联网，中医世家网站整理。





真珠 《玉楸药解》



* * *





真珠




味甘、咸，微凉，入手太阴肺、足厥阴肝经。明目去瞖，安魂定魄。

真珠凉肺清肝，磨瞖障，去惊悸，除遗精白浊，下死胎胞衣，涂面益色，敷疔拔毒，止渴除烦，滑胎催生。

上一页：白蜡

当前页：真珠

下一页：石决明





* * *



原始资料来源互联网，中医世家网站整理。





石决明 《玉楸药解》



* * *





石决明




味咸，气寒，入手太阴肺、足太阳膀胱经。清金利水，磨瞖止淋。

石决明清肺开郁，磨瞖消障，治雀目夜昏、青盲昼暗，泻膀胱湿热、小便淋漓，服点并用。但须精解病源，新制良方，用之乃效。若庸工妄作眼科诸方，则终身不灵，久成大害，万不可服。

面煨，去粗皮，研细，水飞。

上一页：真珠

当前页：石决明

下一页：蝉蜕





* * *



原始资料来源互联网，中医世家网站整理。





蝉蜕 《玉楸药解》



* * *





蝉蜕




味辛，气平，入手太阴肺经。发表驱风，退瞖消肿。

蝉蜕轻浮发散，专治皮毛，退瞖膜，消肿毒。治大人失音，小儿夜啼，取其昼鸣夜息之意。

庸工以治大人头风眩晕，小儿痘疮痒塌，则不通矣。眩晕不缘风邪，痒塌全因卫陷，此岂蝉蜕所能治也！又治惊痫噤风，亦殊未然。

上一页：石决明

当前页：蝉蜕

下一页：蛇蜕





* * *



原始资料来源互联网，中医世家网站整理。





蛇蜕 《玉楸药解》



* * *





蛇蜕




味咸，气平，入手太阴肺经。发表驱风，退瞖败毒。

蛇蜕发散皮毛，治疮疡毒肿。至于退瞖膜，止惊痫，则非蛇蜕、蝉蜕所能奏效。庸工往往不解病源，而但用表散之品，可见庸陋极矣。

上一页：蝉蜕

当前页：蛇蜕

下一页：蛤蚧





* * *



原始资料来源互联网，中医世家网站整理。





蛤蚧 《玉楸药解》



* * *





蛤蚧




味咸，气平，入手太阴肺、足太阳膀胱、足少阴肾、足厥阴肝经。敛血止嗽，利水助阳。

蛤蚧收降肺气，疏通水府，治喘嗽吐血、消渴癃淋，通经行血，起痿壮阳，及虚劳羸弱之病。去头眼鳞爪，酒浸，酥炙黄，研细。口含少许驰百步不喘，止喘宁嗽，功力甚捷。其毒在头足，其力在尾。如虫蛀其尾者，不足用。

上一页：蛇蜕

当前页：蛤蚧

下一页：蜥蜴





* * *



原始资料来源互联网，中医世家网站整理。





蜥蜴 《玉楸药解》



* * *





蜥蜴




味咸，性寒，入手太阴肺、足太阳膀胱、足少阴肾、足厥阴肝经。消癞通淋，破水积，治瘘疮。

蜥蜴亦名石龙子，能吐雹祈雨，故善通水道。

酥炙，研细用。

上一页：蛤蚧

当前页：蜥蜴

下一页：蟾酥





* * *



原始资料来源互联网，中医世家网站整理。





蟾酥 《玉楸药解》



* * *





蟾酥




味辛，微温，入手太阴肺、足少阴肾经。涩精助阳，败毒消肿。

蟾酥研，涂抹尘顶，治精滑梦遗，磨点疮头，治疔毒痈肿，摩腰暖肾，揩牙止痛。辛烈殊常，入钵擂研，气冲鼻孔，喷嚏不止，沾唇麻辣，何能当者。外科家因做小丸服，甚非良善之法也。

上一页：蜥蜴

当前页：蟾酥

下一页：五倍子





* * *



原始资料来源互联网，中医世家网站整理。





五倍子 《玉楸药解》



* * *





五倍子




味酸，气平，入手太阴肺、手阳明大肠经。收肺除咳，敛肠止利。

五倍子酸收入肺，敛肠坠，缩肛脱，消肿毒，平咳逆，断滑泄，化顽痰，止失红，敛溃疮，搽口疮，吹喉痹，固盗汗，止遗精，治一切肿毒痔瘘、疥癞金疮之类。

五倍酿法名百药煎，与五倍同功。

上一页：蟾酥

当前页：五倍子

下一页：蛤粉





* * *



原始资料来源互联网，中医世家网站整理。





蛤粉 《玉楸药解》



* * *





蛤粉




味咸，性寒，入手太阴肺、足太阳膀胱经。清金利水，化痰止嗽。

蛤粉咸寒清利，凉金退热，利水泻湿，治咳嗽气逆，胸满痰阻，水胀溺癃，崩中带下，瘿瘤积聚。

鍜研用。

上一页：五倍子

当前页：蛤粉

下一页：全蝎





* * *



原始资料来源互联网，中医世家网站整理。





全蝎 《玉楸药解》



* * *





全蝎




味辛，气平，入足厥阴肝经。穿筋透节，逐湿除风。

全蝎燥湿驱风，治中风喎斜瘫痪、小儿惊搐、女子带下诸证。此亦庸工习用之物。诸如此种，大方之家，概不取也。

上一页：蛤粉

当前页：全蝎

下一页：僵蚕





* * *



原始资料来源互联网，中医世家网站整理。





僵蚕 《玉楸药解》



* * *





僵蚕




味辛、咸、气平，入足厥阴肝经。活络通经，驱风开痹。

僵蚕驱逐风邪，治中风不语、头痛胸痹、口噤牙痛、隐疹风瘙、瘰疬疔毒、（黑干）斑粉刺、疳痔金疮、崩中便血，治男子阴痒、小儿惊风诸证。此庸工习用之物。风邪外袭，宜发其表，风燥内动，宜滋其肝，表里不治，但事驱风，欲使之愈，复何益也！愈驱愈盛，不通之极矣。

僵蚕烧研酒服，能溃痈破顶，又治血淋崩中。

蚕脱纸烧研，治吐衄便溺诸血，小儿淋漓，诸疮肿痛。

上一页：全蝎

当前页：僵蚕

下一页：白花蛇





* * *



原始资料来源互联网，中医世家网站整理。





白花蛇 《玉楸药解》



* * *





白花蛇




味咸，微温，入足厥阴肝经。通关透节，泻湿驱风。

白花蛇穿经透骨，开痹搜风，治鼻口喎斜、手足瘫痪、骨节疼痛、肌肤麻痒、疥癞风癫之证。

中风病因木郁风动，血燥筋枯，外风虚邪表闭，筋缩四肢而成。而木郁之由，全缘水寒土湿，生发不遂。

白花蛇外达经脉，则益其枯燥，内行藏府，不能去其湿寒，非善品也。庸工习用诸方，标本皆背，无益于病而徒杀生灵，其无益也。读柳子厚《捕蛇》之篇，至可伤矣。

上一页：僵蚕

当前页：白花蛇

下一页：乌梢蛇





* * *



原始资料来源互联网，中医世家网站整理。





乌梢蛇 《玉楸药解》



* * *





乌梢蛇




味咸，气平，入足厥阴肝经。起风瘫，除疥疠。

乌梢蛇穿筋透络，逐痹驱风，治中风麻痹，疥疠瘙痒，与白花蛇同。

风癞因风伤卫气，卫敛营郁，营热外发。红点透露，则为疹，红点不透，隐于皮里，是为隐疹，隐而不发，血热瘀蒸，久而肌肤溃烂，则成痂癞。仲景有论及之，而后世不解，用搜风之物，枉害生灵，无补于病。诸如此类，概不足取也。

上一页：白花蛇

当前页：乌梢蛇

下一页：斑蝥





* * *



原始资料来源互联网，中医世家网站整理。





斑蝥 《玉楸药解》



* * *





斑蝥




味辛，微寒，入足厥阴肝经。消肿败毒，利水通淋。

斑蝥辛寒毒烈，坠胎破积，追毒利水，止瘰疬疥癣、癞疽瘕疝，下蛊毒，开癃淋，点疣痣，消（疒咅）垒，解疯狗伤。

斑蝥糯米同炒，去斑蜇，用米，研细，清油少许，冷水调服，治疯狗伤，小便利下毒物而瘥。利后腹痛，冷水青靛解之。瘰疬每服一枚，不过七枚，毒从小便出，如粉片血块而瘥。毒下小便痛沥不堪，宜滑石、灯心等，引之使下。

上一页：乌梢蛇

当前页：斑蝥

下一页：蜈蚣





* * *



原始资料来源互联网，中医世家网站整理。





蜈蚣 《玉楸药解》



* * *





蜈蚣




味辛，微温，入足厥阴肝经。坠胎破积，拔脓消肿。

蜈蚣辛温毒悍，能化癖消积杀虫，解毒蛊，治瘰疬痔瘘、秃疮便毒，疗蛇瘕蛇咬，虫瘴蛇蛊。庸工以治惊痫抽搐，脐风口噤。

上一页：斑蝥

当前页：蜈蚣

下一页：青鱼胆





* * *



原始资料来源互联网，中医世家网站整理。





青鱼胆 《玉楸药解》



* * *





青鱼胆




味苦，性寒，入足厥阴肝经。明目去瞖，消肿退热。

青鱼胆苦寒，泻肝胆风热，治眼病赤肿瞖障、呕吐喉痹涎痰，化鱼骨鲠噎，平一切恶疮。

上一页：蜈蚣

当前页：青鱼胆

下一页：乌鲗鱼





* * *



原始资料来源互联网，中医世家网站整理。





乌鲗鱼 《玉楸药解》



* * *





乌鲗鱼




味咸，气平，入足厥阴肝经。行瘀止血，磨障消癥。

乌鲗鱼骨善能敛新血而破瘀血，《素问》治女子血枯，先唾血，四肢清，目眩，时时前后血，以乌鲗鱼骨、（艹闾）茹为末，丸以雀卵。血枯必由夫血脱，血脱之原，缘淤滞不流，经脉莫容。乌贼骨行瘀固脱，兼擅其长，故能著奇功。其诸治效，止吐衄崩带，磨瞖障癥瘕，疗跌打汤火、泪眼雀目、重舌鹅口、喉痹耳聤，缩瘿消肿，拔疔败毒，敛疮燥脓，化骾止齁，收阴囊湿痒，除小便血淋。

上一页：青鱼胆

当前页：乌鲗鱼

下一页：鲮甲





* * *



原始资料来源互联网，中医世家网站整理。





鲮甲 《玉楸药解》



* * *





鲮甲




味辛、咸，气平，入足阳明胃、足厥阴肝经。穿经透络，洞骨达筋。

鲮甲善穿通走窜，透坚破结，开经络关节痹塞不通，通经脉，下乳汁，透筋骨，逐风湿，止疼痛，除麻痹，消肿毒，排脓血，疗瘰痈痔瘘、瘰瘘疥癣、奶吹乳岩、阴痿便毒、聤耳火眼、蚁瘘鼠疮。至于瘫痪喎斜，缓急拘挛，未必能也。而引达木荣筋之药，斩关深入，直透拳曲拘挛之处，则莫过于此。病在上下左右，依其方位，取甲炒焦，研细用。亦名穿山甲。

上一页：乌鲗鱼

当前页：鲮甲

下一页：鲤鱼





* * *



原始资料来源互联网，中医世家网站整理。





鲤鱼 《玉楸药解》



* * *





鲤鱼




味甘，性温，入足太阴脾、手太阴肺、足太阳膀胱经。降气止咳，利水消胀。

鲤鱼利水下气，止咳嗽喘促，水肿黄疸，冷气寒瘕，泄利反胃，胎动乳闭。烧灰醋和，敷一切肿毒。

常食鼻口发热，助肺火。

上一页：鲮甲

当前页：鲤鱼

下一页：鲫鱼





* * *



原始资料来源互联网，中医世家网站整理。





鲫鱼 《玉楸药解》



* * *





鲫鱼




味甘，性温，入足太阴脾、足太阳膀胱经、足厥阴肝经。补土培中，利水败毒。

鲫鱼补土益脾，温中开胃，治消渴水肿、下利便血、噎膈反胃、骨疽肠痈、疳痔秃疮，涂久年诸疮不差。

上一页：鲤鱼

当前页：鲫鱼

下一页：胎衣





* * *



原始资料来源互联网，中医世家网站整理。





胎衣 《玉楸药解》



* * *





胎衣




味咸，气平，入足厥阴肝经。补虚伤，益气血。

胎衣治男女虚劳，说起丹溪。胎妊化生，赖夫精气，不关衣胞。成人胎衣枯槁，精气无存，此珠玉之蚌璞，无用者耳。而下士庸工，以此治虚劳，愚矣。其所妄作，河车大造诸丸，用地黄、黄柏、龟板、天冬，泻火伐阳，辞人近鬼，祸世戕生，毒虐千古！痛念死者，此恨无终也。

上一页：鲫鱼

当前页：胎衣

下一页：人中白





* * *



原始资料来源互联网，中医世家网站整理。





人中白 《玉楸药解》



* * *





人中白




味咸，性寒，入手少阴心、足太阳膀胱经。清心泻火，凉血止衄。

人中白咸寒泻火，治鼻衄口疮、牙疳喉痹之证。即人溺澄清，白浊下凝者。庸工以法晒炼，而为秋石，妄作各种丹丸，泻火伐阳，以夭人命，甚可恶也！

人中黄

性寒，入手少阴心、足少阳胆经。清瘟疫，止热狂。

人中黄寒凉泻火，治温热诞狂。即粪清也，名黄龙汤，乃庸工习用之物，甚不足取。

上一页：胎衣

当前页：人中白

下一页：乳汁





* * *



原始资料来源互联网，中医世家网站整理。





乳汁 《玉楸药解》



* * *





乳汁




味甘，性凉，入手太阴肺、足太阴脾、足厥阴肝经。清肺除烦，滋肝润燥。

乳汁以肝血化于肺气，即朱汞变为白金，养育婴儿，滋生气血，全赖夫此。内伤虚劳，为小儿热吮，极佳，非寻常草木所能及也。一离人身，温气稍减，但存冷汁，其质寒滑滋润，绝无补益。血得气化，温变为肃，暖服不热，冷饮则凉，润肺滋肝，是其长耳，抑阴扶阳，非所能也。

至乳酥、乳酪之类，冷食寒饮，极损中气。惟塞外、西方之民，脾胃温燥，乃相相宜。阳亏土湿，切当远之。噎膈湿旺之病，朱丹溪以为燥证，而用乳酪，湿滋土败，其死更速。点眼病甚良，解食牛中毒。

上一页：人中白

当前页：乳汁

下一页：紫梢花





* * *



原始资料来源互联网，中医世家网站整理。





紫梢花 《玉楸药解》



* * *





紫梢花




味甘，性温，入足少阴肾、足厥阴肝经。起痿壮阳，暖肾秘精。

紫梢花温暖肝肾，强筋起痿，治遗精、白浊、阴痒、囊湿、冷带之证。

上一页：乳汁

当前页：紫梢花

下一页：玉簪根





* * *



原始资料来源互联网，中医世家网站整理。





玉簪根 《玉楸药解》



* * *





玉簪根




味辛，性寒，入足少阴肾经。化骨落牙，断产消痈。

玉簪根辛寒透骨，能落牙齿，化骨鲠，绝胎妊，散肿毒，研涂一切痈肿。作汤不可着牙，最能损齿。

上一页：紫梢花

当前页：玉簪根

下一页：凤仙子





* * *



原始资料来源互联网，中医世家网站整理。





凤仙子 《玉楸药解》



* * *





凤仙子




味苦，微温，入足少阴肾经。软坚化骨，消癖落牙。

凤仙子其性最急，能化骨鲠，落牙齿，催生产，消癖块，与玉簪根性略同，而迅烈过之。

作油，以少许滴蟹上，其壳立碎，崩落釜中。

上一页：玉簪根

当前页：凤仙子

下一页：锦地罗





* * *



原始资料来源互联网，中医世家网站整理。





锦地罗 《玉楸药解》



* * *





锦地罗




味苦，气平，入手少阴心经。消肿解毒，兼解瘴疠。

锦地罗治瘴气疠毒，一切饮食诸毒。

生研，酒服、涂抹皆效。

上一页：凤仙子

当前页：锦地罗

下一页：墓田回





* * *



原始资料来源互联网，中医世家网站整理。





墓田回 《玉楸药解》



* * *





墓田回




气平，入足少阴肾经。除崩止带，敛血秘精。

墓田回治崩中带下，收敛疏泄。

上一页：锦地罗

当前页：墓田回

下一页：苋实





* * *



原始资料来源互联网，中医世家网站整理。





苋实 《玉楸药解》



* * *





苋实




味甘，性寒，入手阳明大肠、足太阳膀胱、足厥阴肝经。去翳明目，杀蛔清风。

苋实清利肝肺，治青盲瞽目、白翳黑花，疏木杀虫，滑肠利水，通利大小二便。

上一页：墓田回

当前页：苋实

下一页：经水





* * *



原始资料来源互联网，中医世家网站整理。





经水 《玉楸药解》



* * *





经水




味咸，气平，入手太阴肺、足太阴脾、足厥阴肝经。退疸去黄，止血消肿。

经水清热去湿，治热病劳复，女劳黄疸，痈疽湿痒，疗虎狼药箭诸伤。俗子以为红铅，制练服饵，愚谬不通！

上一页：苋实

当前页：经水

下一页：鸡冠





* * *



原始资料来源互联网，中医世家网站整理。





鸡冠 《玉楸药解》



* * *





鸡冠




味苦，微凉，入足厥阴肝经。清风退热，止衄敛营。

鸡冠花止九窍失血，吐血、崩漏、淋痢诸血皆止。并治带淋之证。

花与子同功。

上一页：经水

当前页：鸡冠

下一页：粟壳





* * *



原始资料来源互联网，中医世家网站整理。





粟壳 《玉楸药解》



* * *





粟壳




味咸，性涩，微寒，入手太阴肺、手阳明大肠经。收肺敛肠，止咳断利。

罂粟壳酸涩收敛，治咳嗽泄利。肺逆肠滑之病，初病忌服。当与行郁泻湿之药并用乃可。并治遗精。

上一页：鸡冠

当前页：粟壳

下一页：鸦片烟





* * *



原始资料来源互联网，中医世家网站整理。





鸦片烟 《玉楸药解》



* * *





鸦片烟




味酸，涩，微温，入手阳明大肠、足少阴肾经。敛肠止泄，保肾秘精。

鸦片烟收涩敛固，治泄利脱肛，精滑梦遗。本草谓鸦片即罂粟未开，针刺青苞，津出刮收，阴干而成，名阿芙蓉。今洋船至关，多带此物。关中无赖之徒，以及不肖子弟，宫宦长随，优伶倡妓，以为服之添筋力，长精神，御淫女，抱娈童，十倍寻常。但寿命不永，难逃五年。此烟非延年养生之品，断宜戒之！

上一页：粟壳

当前页：鸦片烟





* * *



原始资料来源互联网，中医世家网站整理。





