幼科发微赋 《育婴家秘》



* * *





幼科发微赋




*《育婴家秘》［明］万密。姚昌绶校注。

医道至博，幼科最难。如草之芽兮，贵手调养；似蚕之苗兮，慎予保全。血气充兮，脉无可诊；神识未开兮，口不能言。城求于心，评察乎面，苟得其要也，握造化于妙手，未达其旨也，摘章句于残编。

调护若失，疾病乃生。头要凉而背要暖，食勿饱而衣勿锦。肠胃脆薄兮，乳哺伤而成积；精神怯弱兮，闻见异而成痫。嗟哉慈母兮，过于姑息；笑彼粗工兮，误于汤丸。伐其发生之气，夭其童稚之年。徒啼号于邱陇①，休祷祀于旃。

征候要识，夭寿须知。不在手指之侧，但凭面部之间。心火上而天庭可察，肾水下而地角直观。右颊金而属肺，左颊木而属肝。脾土之位，鼻准之端。青惊赤热，黄积白疳、如煤之黑兮，必中恶毒；似赭之紫兮，斯感乎风寒。

胎禀虚损兮，则发稀而头软；赋质充实兮，自肉厚而骨坚。性静兮少笑，神困兮多眠。肺热兮浊涕结于鼻内，脾冷兮清涎滞于颐间。两目连劄③兮，肝风之鼓；双瞳直视兮，心火之炎。气不足而囟陷，突起则为热也；血有余③而睑鲜，萎黄则为虚焉。

行坐迟者肾弱，啼哭多者心烦。脾热者弄舌，肝④强者握拳。发坚作穗兮，疳痨渐起；颅解欲破兮，短折可占。皮聚肉脱兮，元气损而欲逝；鼻昂唇缩兮，谷气绝而难全。赤蚓入眼兮，不必问夫卢扁；青蛇绕口兮，何须问⑤乎神丹！

五脏各证，一言可参；肝主风而叫哭顿闷，心主热而惊悸呵欠，肺主气而喘嗽善嚏，脾主困而吐泄喜眠，惟肾本虚，为命所关。肝常有余兮，实则生风；脾常不足兮，虚则成疳。木乘于土兮，泄痢久而发搐者不治；火刑于金兮，咳嗽久而成痫者必残。

一腊之中，脐风最险；百晬之内，痰嗽尤难。证莫危于中恶，势莫急于流丹。变蒸尽于周岁，必计日以为准；惊搐发于期月，难引日以求安。有所苦者呻吟，失所欲者嗞煎。昼常叫兮，肝脏之热；夜多啼哭兮，脾脏之寒也。

出胎而疾者，胎毒之发；能食而疾者，食积之干。胎毒之变也，为黄、为瘤、为疮毒；食积之变也，为癥、为痈、为痞满。吐泻有寒有热有食，咳嗽有虚有实有痰。痢因积得，疟以痞延。胀乃脾胃之虚，肿则风湿之感；疝本肝来，淋以膀胱之热；痘因脾致，渴以津波之干。

风从肝起，热自心生。风热并而搐急，吐泻久而成慢、证分八候，治贵十全。痰涎未去兮，为言语之窨涩；气血未复兮，成手足之拘挛。天吊如痓而上窜，内吊似疝而里疼。客忤轻于中恶，虫痛类于发痫。形症既馄于雷同，诊治宜祥于藻鉴。

眼中白膜兮，肝疳已现；鼻下赤烂兮，肺肝所传。壮热而渴兮，邪火熏于绛宫；多疮而瘠兮，真水涸于玄关。饮食伤而脾损，津液亡而胃干。干奚手足之渐细，哺露糟粕之不敛。爱吃泥土兮面黄，齿白而头皮光急；喜啖瓜果兮口馋，肉削而腹皮满坚。

治病之证已明，立治之法尤简。平胃燥湿，五苓利水，二药合而吐泻兼调；污青疏风，导赤泻火，两方并而惊风可蠲。金花凉惊而退热，玉液宁嗽以化痰。保和消积兮，同香连又治痢疾；异功补脾兮，助集圣可救痨疳。理中止吐泻而寒热通用。保命镇惊痫而急⑥慢相兼。

抱龙主惊风而平痰火，惺惺解变蒸而散风寒。养脾平疟兮，疟久有母者消癖；豆蔻止泄兮，泄久生风者调元。白术救虚渴之仙药，丁香取虫积之神丹。五色泄脏中之热，三圣除膈上之痰。口舌生疮者洗心，胸胁急痛者控涎。参苓肥儿兮，虚赢甚者勿弃；地黄补肾兮，禀气怯弱者有验。

嗟夫！婴儿稚弱兮，岂堪药石；良工调理兮，尤贵精专。或补或泄兮，中病即止；易虚易实兮，其证勿犯。治不乖方兮，有如援弱救焚，药不对病兮，何异带刀背剑。发吾心之秘兮，为取免以彀置，获斯术之利兮，勿得鱼而忘筌。

①陇：原作“黾”，报忠信堂本改。

②劄：原作“创”，据忠信堂本改。又，“劄”同“眨”。

③有字下原脱“余”，据忠信堂本补。

④肝：原作“脾”，据忠信堂本改。

⑤闷：忠信堂本作“觅”。

⑥急：原作“兼”，据忠信堂本改。

当前页：幼科发微赋

下一页：十三科





* * *



原始资料来源互联网，中医世家网站整理。





十三科 《育婴家秘》



* * *





十三科




古来医有十三科，分例分门证治多，

何事幼科门例少，岂因难治废吟哦。

大方脉科，小方脉科，妇人科，伤寒科，风科，眼科，口齿咽喉科，疮肿科，针灸科，正骨科，金镞科，祝由科，养生科。

以上一十三科，分门分例，详悉俱备。唯小方脉一科，钱、陈二先生外，不多见也。盖小儿初生，只是一块血肉耳，虽有神脏、形脏，有其具而未能用也。百日之后，知觉运动以渐而生。至于有疾，口不能言，脉无可诊，名曰哑科。一、二、三岁，口虽能言，而胃气未实，经脉未满，其脉难辨。故曰：子生三年，然后免于父母之怀，其有疾也，而欲治之，则肠胃脆薄，不胜汤丸；荣卫微弱，难施针灸。四岁以后，诸病与大人同，但药剂小耳。惊疳症疹四证，当别论之。经曰：不能察其幼小者，调冠壮易明，童稚难治也。

有婴四法集成篇，博采诸书尽格言，

人欲求嗣能读此，何优丹桂不森森。

嗟夫！世之求嗣者，唯知问命卜，祷鬼神，而不知当务之为急也。余尝集《广嗣纪要》，列例十条：一修德，二寡欲，三择配，四调元，五感孕，六保胎，七护产，八育婴，九风水，十祈祷，求嗣之道尽矣。今集《育婴家秘》，又分四目：一曰预养以培其元，二曰胎养以保其真，三曰蓐养以防其变，四曰鞠养以慎其疾。预养者，即调元之意也；胎养者，即保胎之道也；蓐养者，即护产之法也；鞠养者，即育婴之教也。二书之论并行而不悖也。有志求嗣者合而观之，笃信而守之，则桂子森森，厥后其昌矣。

上一页：幼科发微赋

当前页：十三科

下一页：预养以培其元一





* * *



原始资料来源互联网，中医世家网站整理。





预养以培其元一 《育婴家秘》



* * *





预养以培其元一




孕元立本章云：《易》曰，大哉干元，万物资始；至哉坤元，万物资生！有生之初，虽阳予之，正育而充，必阴之主。因形移易，日改月化，无非神道之代终也。天之德，地之气，阴阳之至和。相与流通于一体，能顺时效，谨人事，勿动勿①伤，则生育之道得矣。昧者曾不知此，乃拂自然之理，谬为求息之术方，且推生死于五行，祈补养于药石，以伪胜真，以人助天，虽或有子，孕而不育，育而不寿者多矣。昔人论年老有子者，男不过尽八八，女不过尽七七，则知气血在人固有自量，岂外阴阳之定数哉！出《大全又方》。

①勿：原作“而”，据忠信堂本改。

凝形殊禀章云：《易》曰，男女媾精，万物化生，天地阴阳之形气寓焉。其禀赋也，体有刚柔，脉有强弱，气有多寡，血有盛衰，皆一定而不易也。以至分野奠域，则所产有多寡之宜，吉事有详，则所梦各应其类。是故荆杨薄壤多女，雍冀厚壤多男。熊器为男子之祥，飕蛇为女子之祥。是皆理之可推也。同上。

娠子论云：昔有人以妇人无子，向西京常器之者，乃日：女人自少多病，服燥药无节，使天癸耗动，且早夭，终身无子。又有问衮伯宋大亨者，亦然。同上。

按《道藏经》云：有床子法云，妇人月信初止后一日、三日、五日，值男女旺相日，阳日阳时交合，有子多男。若男女禀受皆壮则多子，一有怯弱则少子。同上。

按《道藏经》云：有床子法云，妇人月信初止后，一日、三日、五日，值男女旺相日，阳日阳时交合，有子多男。若男女禀受皆壮则多子，一有怯弱则少子。同上。

《褚氏遗书》曰：男女交合，二情交畅。明血先至，用精后冲，血开裹精，精入为骨，而男形成矣。阳精先入，阴血后参，精开裹血，血入居本，而女形成矣。阴阳均至，非男非女之身，精血散分，骈胎品胎之兆。父少母老，产女必赢；母壮父衰，生男必弱。古之良工，首察乎此。补羸女先养血壮脾，补弱男则滋肾节色。气之偏瘁，与之补也。

东垣云：李和叔问，中年以来，得一子，至一岁以后，身生红瘤不救，后生四子，一二岁皆病瘤而死，何缘至此？翌日见之，谓曰：汝乃肾中伏火，精气中多有红丝，以气相传，生于故有此疾，俗名胎瘤是也。试观之，果如其言。遂以滋肾丸数服，以泻肾中火邪，补真阴不足，忌酒辛热之物。其妻以六味地黄丸以养阴血。受胎五月之后，以黄芩、白术二味作散啖五七服。后生子，前证不复作矣。按东垣先生此论，诚求子之要，百世不可易也。

丹设云：无子之因，多起于父气之不足，岂可独归于母血之虚寒。况母之血，岂止于虚与寒而已哉？无子多因血少不能摄精，俗医率从子宫虚冷，投以热剂，如泰桂丸之类，煎熬脏腑，气血沸腾，祸不旋踵。按丹溪先生此论。诚可为妇人服热药子①之戒。全按《易》曰：天地絪缊，万物化醇。设使阴阳偏胜，则不能成变化而生万物矣，男女亦然。故男之无子者，责精之不足也；女之无子者，责血之不足也。精气之不足，肾实主之，六味地黄丸其要药也。

补肾地黄丸：熟地，八两。干山药，四两。山茱萸肉，四两。泽泻，四两②。牡丹皮（去心）③。肉苁蓉（酒洗，去鳞甲）三两④。

共为细末，炼蜜为丸，如梧桐子大，每五十丸、空心、食前服，淡盐汤送下。

今人不知此理，男女⑤客服壮阳之药，以快其欲，加附子、阳起石、鹿茸、硫黄、沉香、母丁香之类，女子喜饮暖宫之药，亟欲生子，如桂枝、吴茱萸、沉香、附子之类，以致自误，终身无生，反成热中，内则津液消耗，为消渴秘结之类；外则经脉壅滞，为痈疽之发也。生子之道，不在于药石也。设使情欲之感不节，变合之神不交，虽汤丸兢进无益也。必于平日，男子清心寡欲以养其精，女子忍性戒怒以养其血，至于交会之时，男悦其女，女悦其男，两情欣治，自然精血混合而生子也。

①子：疑作“求子”，宜据上文“求子之要”补。

②泽泻四两：万达本无剂量，今据忠信堂本改。

③万达本及忠信堂本均无剂量。

④万达本“酒洗”后为“去心、鳞甲”，无剂量，今据忠信堂本改。

⑤男女：据上下文义，当为“男子”。

上一页：十三科

当前页：预养以培其元一

下一页：胎养以保其真二





* * *



原始资料来源互联网，中医世家网站整理。





胎养以保其真二 《育婴家秘》



* * *





胎养以保其真二




娠子论云：夫至精才化，一气方凝，始受胞胎，渐成形质，于在腹中，随母听闻。

自妊娠之后，则须行坐端严，性情和悦，常处静室，多听美言，令人讲读诗书，陈说礼乐，耳不闻非言，目不观恶事，如此则生男女福寿敦厚，忠孝贤明。不然则生男女多鄙贱不寿而愚顽，此所谓因外象而内感也。昔太妊怀文王，耳不听恶声，目不视恶色，口不出恶言，世传胎教之道，此之谓也。

妊娠三月，名胎始，当此之时，血不流行，形象始化，未有定仪，见物而变。须知端正严庄，当令母见贵人，不可见状貌丑恶人也。欲生男，宜操弓矢，乘牡马；欲生女，宜着珥珰，施环佩；欲子美好，宜玩白璧，视孔雀；欲子贤能，宜看诗书，务和雅。吾见鄙俗妇人怀胎时，看搬傀儡，装神像，舞猴戏者，后来生子，貌多肖之。

胎养之法，有所谓转女成愶者，亦皆理之自然也。如食雄鸡，取阳精之全于天产者；带雄黄，取阳物之见于人事者。气类潜通，造化秘密，必于三月兆形之先，仪象未具，阳可以胜用①，变女为男，理固然也。

气质生成章云：具天地之胜，集万物之灵，阴阳平均，气质完备，成具自尔，然而奇偶异常，有衍有耗，刚柔异用，有强有羸，血荣气卫，不能逃于消息盈虚之理，则禀赋之初，讵可一概而论。是以附赘垂疣，骈母枝指，侏儒跛躄，形气所赋，有如此者；疮疡痈肿，瞳聋喑哑，瘦瘠[疒支]瘵，形气之疾，有如此者。然则胚胎造化之始，精通气变之后，保卫辅翼，固有道矣。按此条禀赋之症，陈疮疡属胎毒，皆禀赋之偏，不可治矣。

天有五气，各有所凑，地有五味，各有所入。所凑有节适，所入有度量，凡所畏忌，悉当戒惧，慎物以为养者，理固然也。以致调喜怒，节嗜欲，作劳不妄，而气血从之。皆所以保摄妊娠，使诸邪不得干焉。苟为不然，方禀受之时，一失调养，则内不足以为守中，外不足以为强身，气形弗充，而疾病因之。如食兔唇缺，食犬无声，食杂鱼而疥癣之嘱，皆以食物不戒之故也。心气被②惊而颠疾，肾气不足而解囟，脾胃不和而羸瘦，心气虚乏而神不足之类，皆以气血不调之故也。

全尝由此推广之。儿在母腹中，借母五脏之气以为养也。苟一脏受伤，则一脏之气失养而不足矣。如风则伤肝，热则伤心与肺，湿则伤脾，寒则伤肾，此天之四气所伤也。酸多则伤肝，苦多则伤心，甘多则伤脾，辛多则伤肺，咸多则伤肾，此五味所伤也。怒则伤肝，喜则伤心，思则伤脾，忧则伤肺，恐则伤肾，此人之七情所伤也。是以风寒暑湿则避之，五味之食则节之，七情之感则绝之，皆胎养之道也。若夫勿登高，勿临险，勿独处暗室，勿入庙社，勿恣肥甘之味，勿啖瓜果之物，勿犯禁③忌之方，所以调护辅翼者，各有道也。

①用：疑为“阴”之误。

②被：原作“火”，据忠信堂本改。

③犯字下原脱“禁”，据忠信堂本改。

如不利嗣息，惑骄倨太甚者，动必成咎。虽邻家有所兴修，亦犯其胎气，令儿破形殒命。如刀犯者，形必伤；泥犯者，窍必塞；打惊者，色青黯；系缚者，相拘挛。如此诸例，验于形影，可不慎哉！

妊妇有疾，不可妄投药饵。必在医者审度病势之轻重，药性之上下，处以中庸，不必多品。视其病势已衰，药宜便止，则病去于母，而子亦无殒矣。

全尝集女科，凡孕妇无疾，不可服药同。设有疾，只以和胎为主，其疾以末治之。中病即已，勿过用剂也。故孕妇之病，宜柴胡和胎饮主之。

柴胡和胎饮：柴胡、黄芩，君，条实沉水者佳。白术，君，无油者佳。二味乃安胎之圣药。当归身，酒洗。白芍，臣。陈皮、甘草。紫苏，茎叶，佐。

挟伤风者，加葛根、葱白；挟伤食者，加枳壳、神曲；挟伤热①者，加知母、石膏；胸满者，加枳壳、桔梗；腹满者，加大腹皮；胎中痛者，加枳壳、砂仁；漏下血者，加阿胶、陈艾叶。如方加减，不可轻忽。水煎，食前服。

①伤字下原脱“热”，据忠信堂本补

妇人有孕，至八九月间，宜服丹溪达生散，庶免难产之症。

丹溪达生散：大腹皮（酒洗）一钱。人参、陈皮，各五分。白芍、白术、当归，各一钱。甘草（炙）二钱。

上细切，作一服，入姜七片，葱五叶，水煎服。

春加防风、川芎，夏加黄芩、黄连、五味子，秋加泽泻，冬加砂仁。

临产之时，胞浆已破，急进秘传催生如圣散，以免难产，即五苓散加车前子，顺取长流水，煎服。

上一页：预养以培其元一

当前页：胎养以保其真二

下一页：蓐养以防其变三





* * *



原始资料来源互联网，中医世家网站整理。





蓐养以防其变三 《育婴家秘》



* * *





蓐养以防其变三




蓐养之时，顺而易者，无苦也。设使逆而难者，必得稳婆之老、惯熟、谨慎、轻便者，辅翼调护之；苟非其人，则母子之免于患者，亦罕矣。



上一页：胎养以保其真二

当前页：蓐养以防其变三

下一页：回气捷法





* * *



原始资料来源互联网，中医世家网站整理。





回气捷法 《育婴家秘》



* * *





回气捷法




儿才生下即气绝、不啼哭，俗名闷脐生，即寤生也。必是难产，或冒寒所致。急②以绵絮包裹，抱怀中，不可断脐带，且将胞衣置火上锅铫滚水中煮之，仍以热水于脐带抹之，使暖气由脐入腹，须臾气回，啼哭如常，方可浴洗，断去脐带。今乡俗见寤生者，即连呼其父乳名，纵有醒者，如儿寐中呼唤惊醒也。

②急：原作“必“，据忠信堂本改。

上一页：蓐养以防其变三

当前页：回气捷法

下一页：拭口时法





* * *



原始资料来源互联网，中医世家网站整理。





拭口时法 《育婴家秘》



* * *





拭口时法




儿初生，稳婆急以绵裹指，拭儿口中恶物令净，方可浴秽，若不急拭，啼哭一声、咽下，则生百病矣。然仓卒之际或有不及如法者，古人有甘草法、黄连法、朱蜜法，用之殊佳。其法临月预备甘草一钱切煎，以绵裹指，蘸甘草汁，拭其口中令净；次用黄连细切五分捶碎，绵裹放甘草沸汤中，同浸泡汤，如上法拭口；拭毕，更用朱砂大豆许研极细入蜜、螺壳许③和之，拭儿口中，然后以乳乳之。此葛稚川真人时方也，非独能解恶秽之毒，亦可安神免疮疹惊风之疾。

又秘方：取儿胞衣上脐带，一寸许，焙为末五分。黄连末，二分半。朱砂末，一分。

共研，用蜜和，当生下三日内抹儿口中令咽之，以解胎毒，名曰育婴解毒延龄膏。

又方：儿生下一日之内，用甘草一节长，炙透切细，以水二合，煮取一合，以绵裹指，蘸汁点儿口中约一蚬壳，吐出胸中恶汁，待其饥渴更与之，若两服不吐，尽一合止，则小儿智慧无病。

③许：忠信堂本无此字。

上一页：回气捷法

当前页：拭口时法

下一页：浴儿法





* * *



原始资料来源互联网，中医世家网站整理。





浴儿法 《育婴家秘》



* * *





浴儿法




临产时，预取[豖责]④猪胆一枚，以水七升，煮取四升，澄清浴儿，令长大及终身永无疮疥。

如儿生下，浴水未到，且以绵絮包裹，暖抱大人怀中。浴汤须调和，若冷热失宜则令儿惊，亦致五脏疾矣。虽浴出亦当暖之，虽遇夏月，亦未可去其绵絮，以乍出母腹，不可令冒寒气也。

儿生三日，浴用五枝汤。

五枝汤：桃、柳、棘、梅、槐各取嫩枝。

加苦参，白芷，煎汤，去渣澄清，入猪胆汁浴之，不生疮疥。

④[豖责]：豖去势曰[豖责]，义与[矛责]同。

上一页：拭口时法

当前页：浴儿法

下一页：断脐法





* * *



原始资料来源互联网，中医世家网站整理。





断脐法 《育婴家秘》



* * *





断脐法




儿生下浴后，方可断脐，口咬最好，或以火燎而断之，或以剪放火烧热剪之。断后，艾炷从断处烧三壮，令暖气入腹，可免脐风之疾。断脐后用蔪艾杵烂和绵絮包护其脐，勿令犯脱。使寒湿之气入之，则成脐风、内瘹腹痛，误儿命矣，慎之！慎之！



上一页：浴儿法

当前页：断脐法

下一页：嗜儿法





* * *



原始资料来源互联网，中医世家网站整理。





嗜儿法 《育婴家秘》



* * *





嗜儿法




儿生下后，产母乳汁未行，必择乳母年壮体厚，乳汁浓白者，以乳之可也。产母乳汁既行，必须揉而捏去之，此乳不可哺也。积滞之气，恐损儿也。

凡儿吮乳，初则乳汁渐行，其来尚缓而少，久则如泉涌出，急而且多，急取出之，恐儿气弱，吞咽不及，错喉喷吐，伤胃气也。

儿生七日，助谷神以导达肠胃。用粟杵烂煮粥饮，与乳母，日与一二匙吃，或用粳米研烂亦佳。

上一页：断脐法

当前页：嗜儿法

下一页：刮泡法





* * *



原始资料来源互联网，中医世家网站整理。





刮泡法 《育婴家秘》



* * *





刮泡法




儿生十日之内，常抱向明处，视其口中悬痈，上腭有小泡子如珠堆积者，急用银挖耳刮去之，或以手指甲刮去之。不然，则泡落成疾，不可救矣。



上一页：嗜儿法

当前页：刮泡法

下一页：通便法





* * *



原始资料来源互联网，中医世家网站整理。





通便法 《育婴家秘》



* * *





通便法




儿初生后，大小便不通，腹胀欲绝者，急令妇人以温水漱口，亟吸咂儿前后心并脐、两手足心，共七处，每一处凡三、五次。漱口吸咂，取红赤为度，须臾自通，不尔，无生意。

又古方①用皂角，烧存性，研为细末，炼蜜作丸，如枣核样，内谷道中，即通。

①古字下原脱“方”，据忠信堂本补。

上一页：刮泡法

当前页：通便法

下一页：贴囟法





* * *



原始资料来源互联网，中医世家网站整理。





贴囟法 《育婴家秘》



* * *





贴囟法




儿生后，鼻塞气倨，吮乳不得者，用天南星，一钱，北细辛五分。

共为末，生姜汁、生葱汁共调成膏，涂贴囟上，自愈。

上一页：通便法

当前页：贴囟法

下一页：牛黄法





* * *



原始资料来源互联网，中医世家网站整理。





牛黄法 《育婴家秘》



* * *





牛黄法




儿生三日，去②惊邪，除恶气，用真牛黄豆许，细研以后，蜜加酸枣许，共研匀，以绵蘸之与吃，一日令尽。

②去：原作“出”，据忠信堂本改。

上一页：贴囟法

当前页：牛黄法

下一页：鞠养以防其疾四





* * *



原始资料来源互联网，中医世家网站整理。





鞠养以防其疾四 《育婴家秘》



* * *





鞠养以防其疾四




养子须调护，看成莫纵驰，

乳多终损胃，食壅即伤脾。

衾厚非为益，衣单正所宜，

无风频见日，寒暑顺天时。

丹溪曰：人生十六岁以前，气血俱盛，如日方升，如月将圆，惟阴常不足。故童子裳不裘帛。（前哲格言）。裳，皮衣，温软甚于帛也。盖下体主阴，得寒则阴易长，得温暖则阴暗消。是以下体不与绢帛夹厚温暖之服，恐阴气受伤③，是为确论。

小儿初生，肌肤未实，不可暖衣，暖甚则令肌肤缓弱，宜频见风日。若不见风日，则肌肤脆软，易得损伤。当以父母着过破絮旧衣，勿加新绵，天气和暖之时，宜抱向日中嬉戏，数见风日，则血凝易刚，肌肤坚实，可耐风寒，不致疾病。若藏于帐帏之内，重衣温暖，譬如阴地草木，不见风日，软脆不任风寒。当以薄衣，但令背暖。薄衣之法，当初秋习之。不可卒减其衣，否则令中风寒。所以从秋初习之者，以渐稍寒。如此则必耐寒，冬月但着两薄褥一复裳耳。若不忍见其寒，适当略加耳。若爱而暖之，适④所以害之也，又当消息，勿令汗出。如汗出则表虚。风邪易入也。昼夜寤寐，当⑤常慎之！

丹溪曰：小儿气血俱盛，食物易消，故食无时。然肠胃尚脆而薄⑥，若稠粘干硬，酸咸辣甜，一切鱼肉瓜果酒面，烧炙煨炒，但是发热难化之物，皆宜禁绝。只如生栗、干杮、熟菜、白粥，非惟不能纵其口，且可养其德。盖生栗味咸，杮干性凉，可以养阴之助。然栗大补，杮大涩，俱为难化，亦宜少与。妇人无知，惟务姑息，畏其啼哭，无所不与，积成痼疾，虽悔何及。所以富贵骄养，有子多疾。

③恐阴气受伤：原作“恐防阴气“，据忠信堂本改。

④之字下原脱“适”，据忠信堂本补。

⑤当：原作“常”，据忠信堂本改。

⑥薄：原作“窄”，据忠信堂本改。

按：陈氏曰小儿宜吃七分饱者，谓节之也。小儿无知，见物则爱，岂能节之？节之者，父母也。父母不知，纵其所欲，如甜腻耙饼、瓜果生冷之类，无不与之，任其无度，以致生疾，虽曰爱之，其实害之。

丹溪曰：乳子之母，尤宜谨节，饮食下咽，乳汁便通；情欲动中，乳脉便应；病气到乳，汁必凝滞。儿得此乳，疾病立至，不吐则泄，不疮则热，或为口糜，或为惊搐，或为夜啼，或为腹胀。病之初来，其溺必少，便须询问，随证调治。母安子亦安，可消患于未形也。

小儿啼哭正甚，其母强以乳哺之，啼哭未息，逆气未定，被乳所阻，乳又被气滞，积于胸中，便成疾也。吐泻、噎痢、腹痛、痞满之病从此起矣。

小儿在腹中，赖血以养之，及其生也，赖乳以养之。乳，积血所化也。未及一岁之后，不可便以肉果啖之，胃薄脾脆，不能消化也。乳者，饮食之津液。其母亦当淡滋味，一切酒面肥甘之热物，瓜果生冷之寒物，皆当禁之。苟不知禁，气通于乳，犹儿食之，以成寒热之病，乳母之过也。

凡乳母大醉后勿乳，大劳后勿乳，大怒后勿乳，房事后勿乳，有热病勿乳，其子啼哭未止勿乳，睡未醒勿乳，饱后勿乳。夜间母必起坐床上，抱起儿乳之，勿侧卧乳。乳后抱其子，使其身直，恐软弱倾铡，致乳溢出也。不尔，皆令儿病。

陈氏养子十法云：一要背暖，二要肚暖，三要足暖，四要头凉，五要胸凉，六勿令忽见一非常之人，七脾胃要温，八儿哭未定勿使饮乳，九勿服轻、朱，十宜少洗浴。大凡小儿冬不可久洗，浴则伤冷；夏不可久浴，浴则伤热。频浴则背冷而发惊。若遇热时，以软绢蘸汤拭之可也。

小儿脐带未落时，不可频浴，浴则水入脐中，脐风、撮口皆从此起。

小儿神气衰弱，忽见非常之物，或见未识之人，或闻鸡鸣犬吠，或见牛马禽兽，嬉戏惊吓，或闻人之叫呼，雷霆铳爆之声，未有不惊动者也，皆成客忤惊痫之病。盖心藏神，惊则伤神，肾藏志，恐则志失，大人皆然，小儿为甚也。凡小儿嬉戏，不可妄指他物，作虫作蛇，小儿啼哭，不可令人装扮欺诈，以止其啼，使神志昏乱，心小胆怯成客忤也。不可不慎。

小儿玩弄嬉戏，常在目前之物，不可去之，但勿使之弄刀剑，衔铜铁，近水火，见鬼神耳。

小儿能言，必教之以正言，如鄙俚之言勿语也。能食则教以恭敬，若亵慢之习勿作也。能坐能行则扶持之，勿使倾跌也。宗族乡党之人，则教以亲疏尊卑长幼之分，勿使谍嫚。言语问答，教以诚实，勿使欺妄也。宾客往来，教以拜揖迎送，勿使退避也。衣服器用，五谷六畜之类，遇物则教之，使其知之也。或教以数目，或教以方隅，或教以岁月时日之类。如此则不但无疾，而知识亦早矣。

凡小儿专爱一人怀抱，见他人则避之，此神怯弱也。抱之则喜，放之行坐则哭者，此气虚弱也。喜食甘味，腹有虫也。

小儿周岁有病者，勿妄用药，调其乳母可也。不得已而用，必中病之药。病衰则已，勿过其①则也。

幼科有拿掐法者，乃按摩之变也。小儿未周岁者，难以药饵治，诚宜之则可以治外邪，而不能治内病也，能治小疾及气实者，如大病气虚者用之，必误儿也。为父母者，喜拿而恶药，致令夭折者，是谁之过欤？

父母常将幼子怜，几因爱恤取愁烦，

育婴家秘无多术，要受三分饥与寒。

人之无子者，置姬妾，觅方术，问命卜，祷鬼神，其心劳矣。及其生子，爱恤之深，保养之失，过于热也，热则生风；过于饱也②，饱则成积。医不择良药，或犯毒不可救也。柳子种木传云：虽曰爱之，其实害之。所以取辟也。

①则：疑为“剂”之误。

②饱字下原脱“也”，据忠信堂本补。

谚云：若要小儿安，常受三分饥与寒。饥，谓节其饮食也；寒，谓适其寒温也。勿令太饱太暖之意，非不食不衣之谬说也。

头要清凉背要温，露其下体养真阴，

天时勿犯如春候，寒热乖违客气侵。

此言适其寒温之法也。头者六阳之会，常要凉，不可缠裹。腹为阴，背为阳，皆脏腑之俞募也，常要和暖，不可使露。小儿纯阳之气，嫌于无阴，故下体要露，使近地气，以养其阴也。天时者，即寒热也。春者，温和之气，万物皆赖以生长也。谓襁褓之中，寒不犯寒，热不犯热，常如春气温和时，以长养儿之身体。若有乖违，寒热之客气来侵矣。

乳为血化美如饴，肉谷虽甘更乱真，

到得后来能食日，莫教纵恣损脾阴。

此言节其饮食之法也。儿在母腹之时，赖血以养。既生之后，饮食之乳，亦血之所化也。虽有谷肉，不可与之，以乱其肠胃中和之气。至于能食，犹当节之，不可纵其所好，以快其心。因而致病者多矣。《内经》曰：饮食自倍，肠胃乃伤。不可不慎也。

耳目之神寄在心，异闻异见易生惊，

痰生气逆因成痫，恨煞终身作废人。

初生小儿未与物接，卒有见闻，必惊其神。为父母者，必慎之可也。若失防间，致成惊痫，为终身之痼疾，有子何益。

医不执泥曰上工，能知富贵与贫穷，

生来气体分清浊，居来看承又不同。

人有恒言富贵之子多病者，其气清，其体薄，而过于饱暖也。贫贱之子少病者，其气浊，其体厚，而常受饥寒也。上智之医识得此意。观父母，而知其气禀之厚薄；观形色，而知脏腑之虚实。猛峻之药，不可妄加；和平之方，亦不可执用也。

人之受病者，有富贵贫贱之殊。自天地视之。皆其所生者也，无一人不养焉，则无一人不爱矣。医者，仁术也，博爱之心也，当以天地之心为心，视人之子犹己之子，勿以势利之心易之也。如使救人之疾，而有所得，此一时之利也。苟能活人之多，则一世之功也。一时之利小，一世之功大。与其积利，不若积功。故曰：“古来医道通仙道，半积阴功半养身”。

小儿初诞多胎疾，能食过多为食积，

于斯二者作提纲，仲阳复起从吾议。

小儿之疾，如痘疹、丹瘤、脐风、变蒸、斑黄、虫疥、解颅、五软之类，皆胎疾也。如吐泻、疟痢、肿胀、痞积、疳痨之类，皆伤食之疾也。惟发热咳嗽，或有外感风寒者。故曰小儿之疾，属胎毒者十之四，属食伤者十之五，外感者十之一、二。

惊痫原来肝有余，脾常不足致疳虚，

形体不全知肾弱，上医会得谨其初。

大抵小儿脾常不足，肝常有余。肾主虚，亦不足也。故小儿之病，惊风属肝，疳痨属脾，胎气不足属肾。上医治病，必先所属而预防之。故曰：“不治已病治未病”。

家传三法

家传三法救孩童，惊痫须防用抱龙，

胎禀怯时宜补肾，肥儿瘤①病有奇功。

治痫用琥珀抱龙丸，治疳用肥儿丸，治胎禀不足，用补肾地黄丸。此三方者，祖训相传，子孙敬守。

抱龙丸解：抱者，养也。龙者，纯阳之物。益震为龙，东方乙木也，为少阳之气，时至乎春，乃万物发生之始气也。乙者，肝木也。肝为风木，初生小儿，纯阳无阴，龙之象也。肝为有余，少阳之气壮也。肝主风，小儿病则有热，热则生风，上医虑之，制此方以平肝木，防惊风，此抱龙之名义。

钱氏抱龙丸，壮实儿宜用之。然内有雄朱金石之药不可服，如麝香之耗真气，能引风邪入里，如油之入面，不得出也。故人皆禁之，不可用也。

琥珀抱龙丸，内用补益之药，人皆喜而用之。然有枳壳、枳实二味，能散滞气。无滞气者，能损胸中至高之气。如急慢惊风②及元气弱者，减去此二味，可用当归、川芎各二两代之。然琥珀、天竺黄二味，须择真者。

①瘤病：忠信堂本作：“疮疾”。

②僚字下原脱“风“。据忠信堂本补。

钱氏抱龙丸：治伤风瘟疫，身热昏睡气粗，痰实壅嗽。又治惊风潮搐及蛊毒者。盛暑沐浴后并可服。壮实小儿，宜时与服之。

雄黄（飞），二钱半，辰砂（另研），五钱，天竺黄，一两。胆南星，四两。麝香，五分。

共为末，煮甘草水为丸，皂角子大，温水化下。百日儿，每丸分作三服。

琥珀抱龙丸：理小儿诸惊，四时感冒风寒，湿痰邪热至烦燥不宁，痰嗽气急及疮疹欲出发搐，并宜可服。

真琥珀、天竺黄、檀香（细锉）人参、去芦、白茯苓，各一两半。粉甘草（去节）三两。枳壳、麸炒、枳实、麸炒、各一两。朱砂（飞）五钱。胆南星，一两。山药（去黑皮），一斤。金箔，百片。

取见成药末一两，同在乳钵内，研极细、杵，仍和前末用。上为末和匀，取新汲井水为丸，如此○样大粒，阴干，每服用薄荷汤化下。

肥儿丸：小儿脾胃素弱，食少而瘦，或素强健，偶因伤食成积而瘦，或因大病之后而瘦者，宜服之。

人参、白术各二钱。陈皮、白茯苓（去皮）各一钱半。甘草（炙）、木香、砂仁、青皮、神曲（炒）、麦芽（炒）、使君子肉各一钱。山药、莲肉（去心），各二钱。桔梗，一钱。

共为细末，荷叶浸水，煮粳米粉为丸，米饮下。此参苓白术散加减以治疳病将成之圣药也。

腹中有癖者，加三棱、莪术（各煨），九肋鳖甲（醋炙），各一钱半。

有热者，加北柴胡二钱，黄苓、黄连、芦荟、干蟾（烧存性），各一钱半。

瘦太甚者，加当归、川芎各二钱。

泄泻者，加肉豆蔻（煨）、河子肉各一钱。

疳瘦食少者，去麦芽、神曲。

乳母须求不病人，择其体厚性和平。

不贪口腹无淫欲，鞠养何求子不成。

养子之道，当择乳母，必取无病妇人，肌肉丰肥，性情和平者为之，则其乳汁浓厚甘美，莹白温和，于子有益。如病寒者，乳寒；病疮者，乳毒；贪口腹者，则味不纯；喜淫欲者，则气不清，何益于子？故宜远之。

幼科精熟是专门，寿夭平时认得明，

色脉合观知五脏，补虚泻实药通神。

古语云：三折股肱为良医，谓历练熟也。故幼科精专者，凡小儿之寿夭，先了然于目中矣。病不可治，必不可治也。至于临病之时，观形察色，便知五脏之证治，所以补之泻之，意之所生，有通神之妙也。

上一页：牛黄法

当前页：鞠养以防其疾四

下一页：辨小儿寿夭





* * *



原始资料来源互联网，中医世家网站整理。





辨小儿寿夭 《育婴家秘》



* * *





辨小儿寿夭




小儿寿夭最难明，只在良工眼力精，

形气有余为寿相，如其不足岂遐龄。

小儿寿夭，须观形色。如形实气实者，此禀气有余，为寿相，无病易养。如形虚气虚者，此禀气不足，为夭相，多病难养。盖儿之生也，受气于父，成形于母。父母俱强者，则形气有余；父母俱弱者，则形气不足。父强母弱则气有余，父弱母强，则气不足，而有余也。大抵寿夭穷通，聪明愚痴，皆以预定，岂能逃乎？小儿所禀，全赖父母之余气以长形质。故肥不可生瘦，瘦不可生肥，大小与父母不等，则难养也。虽初生多患，若形体相称，则寿也。小儿面舒，转首迟滞，稍费人雕琢者，寿之兆也。若小儿预知人意，身轻力弱者，难养也。古人有言，譬如梅花早发，不睹岁寒；甘菊晚荣，终于年事。故知晚成者，寿之兆也。若小儿阴小而黑，与身相等者，可养之子。若阴大而白者，难养也。若小儿形体弱，头面多青脉，精神昏瘁者，难养。若小儿刚悍，眼目俊朗，神气爽健，发绀而泽者，寿之相也。若小儿精神实，则少病，故易长成也。若形瘁而多病者，难养也。若小儿黑珠少，白睛多，面色[白光]白者，非寿之相也，纵长不及天年。若青珠大而白睛少，面色黑，形不淡者，亦要观其眼中，黑白分明，表里相称，曰寿曰康；若黑珠动摇，光明闪烂，纵长亦应目疾，寿亦不及四旬也。

头圆背厚腹如垂，目秀眉清鼻准齐，

耳角分明口方正，肾坚肉实体丰肥。

头者，髓之海也，肾主骨髓，头圆则肾足矣。背者，五脏之所附也，背厚则五脏安矣。腹者，水谷之海也，腹大则水谷盈矣。目者肝之窍，耳者肾之窍，鼻者肺之窍，口者脾之窍，七窍无阙则形全矣。脾主肉，肉实者脾气足也。肝主筋，筋强者肝气足也。肾主骨，骨坚者则肾气足矣①。

①骨坚者则肾气足矣：原作“骨气足则肾坚矣”，据忠信堂本改。

腮妍发绀形表端，二便调和里气安，

脚健项肥囊紧小，肌肤温润更红鲜。

腮妍如桃，发黑如漆，此表实也。小便长，大便润，此里实也。脚者，身之柱也，柱壮而强，则身不挠。项者，头之茎也，项长而肥，则头不欹。囊者，宗筋之会也，囊黑而小，如荔枝者寿。肌肉者，荣卫之气舍也，温润红鲜，则荣卫宣畅，而气血足矣。

性静神安状若愚，自然精彩与人殊，

乐然后笑不多哭，若到眠时不久嘘。

英华不露，神气内藏，此非凡儿相也。心主笑，不妄笑者，心气足也。肺主哭，不多哭者，肺气足也。又哭气不绝连绵者，肺气实也。脾主睡，睡不久者，脾气实也。此上三条，皆寿相也，其儿无病而易养也。

头破露缝眼露睄，鼻干唇缩口流津，

发稀项软腓腨小，满面纷纷青紫筋。

诸阳皆会于头，头破则阳上衰矣。诸阴皆起于足，腓腨者，足肚肉也，小则阴下衰矣。鼻为肺窍，鼻干则肺气衰矣。唇口为脾窍，唇缩流津，脾气衰矣。发为血余，发稀则血衰矣。项为天柱，项软则柱折矣。青紫之筋，皆风热之候，散见于面，必多惊痫之病。

形枯色夭欠火晶，肚大筋浮泻利频，

虫疥浸淫多叫哭，见人语笑弄精神。

形枯色夭者，此表虚也，泻利无时者，此里虚也。疥疮啼哭多笑语者，皆阳火妄动之候。此上三条，皆夭相也，其儿多病而难养。

上一页：鞠养以防其疾四

当前页：辨小儿寿夭

下一页：辨小儿形色





* * *



原始资料来源互联网，中医世家网站整理。





辨小儿形色 《育婴家秘》



* * *





辨小儿形色




小儿有病观形色，青主惊风红主热，

黄为伤食白主疳，若中恶时其面黑①。

肝主风，其色青。心主热，其色红。脾主谷，其色黄。白者，气血不荣于面也，故主疳。黑者，凶色也，故主中恶。

气色须看何部中，心主正额火光红，

左颊木肝右金肺，颏②为肾部鼻脾宫。

此以五形分部位也。肝属木，东方，故于左颊候之。肺属金，西方，故于右颊候之。心属火，南方，故于额上天庭候之。肾属水，北方，故于颏③下地阁候之。脾属土，中央，故于鼻准候也。

肝病须观眼目中。脾唇心舌自相通，

肺有病时常在鼻，肾居耳内认其宗。

此以五窍分五脏也。肝之病见于目，心之病见于舌，脾之病见于唇，肺之病见于鼻，肾之病见于耳，各随寒热虚实决之。

目扬面赤热生风，眉皱呻吟腹痛攻，

面肿色黄知癖疾，发稀面白有疳虫。

肝主风，目扬者，肝病也。扬者，直视也。心主热，面赤者，心病也。风热相搏，必生惊搐。人有痛则眉皱而呻吟。决云：痢疾眉头皱，肠中痛。脾主湿，湿胜则肿，面肿色黄，故知脾病。宿食成积，积久成癖。疳者，津液不足之病也。发稀面白，血之虚也，疳病多虫。

下痢应嫌面貌妍，惊风面赤亦堪怜，

咳嗽面白为真色，青绕唇傍青紫筋。

决云：泻不定，精神好者，死。风病，面如涂朱者，死。咳久不止，面[白光]白者，肺之真脏色见也。

小儿疾厄命宫寻，虎口三关食指纹，

欲知死生无错误，不离五色认分明。

命宫，谓山根也。小儿山根断绝，青红紫黑筋横拦者，多病难养。《相法》云：“山根青色，出胎频见灾危是也”。男左女右，手指横纹初节曰风关，中节曰气关，三节曰命关，谓之虎口纹。青主惊，赤主热，黑主水，其纹曲向内者病在内，曲向外者病在外。其纹初节止者病轻，上至次节④者病重，过三关者死。下大上小者吉，下小上大者凶。

①黑：原作“热”，据下文及忠信堂本改。

②颊：原作“额”，据忠信堂本改。

③颏：原作“额”，据忠信堂本改。

④次字下原脱“节”，据忠信堂本补。

要知虎口气纹脉，到指看纹分五色，

黄红安乐五脏和，红紫依稀有损益，

紫青伤食气虚烦，青黑之时证候逆，

忽然纯黑在其间，好叫医人心胆寒。

若也直上到风关，粒米短长分两端，

如枪冲射惊风至，分作枝叉有数般，

弓反里顺外为逆，顺逆交连命似①难，

叉头长知犹可救，如此医师仔细看。

①似：原作“以”，据忠信堂本改。

上一页：辨小儿寿夭

当前页：辨小儿形色

下一页：辨小儿脉息





* * *



原始资料来源互联网，中医世家网站整理。





辨小儿脉息 《育婴家秘》



* * *





辨小儿脉息




小儿未损天真气，指下脉来宜有力，

大滑数实最为良，细涩迟虚终不吉。

脉大者，气实也。脉滑者，血实②也。六至为数，脉来有力，皆禀赋有余之脉也。脉细者，气虚也。脉涩③者，血虚也。三至为迟，虚则无力，皆④禀赋不足之脉也。小儿寿夭，以此辨之。

②实：原作“虚”。据忠信堂本改。

③涩：原作“滑”。据忠信堂本改。

④皆字下原衍“则”，据忠信堂本删。

一息六至号平和，八至之说不可凭，

四至以下虚冷惫，八九十至热生惊。

小儿之脉，一呼三至，一吸三至，谓之一息六至，乃和平无病之脉也。诀云：八至为平和脉者，勿从。一息四至曰离经，三至以下谓之损脉，为虚冷疳痨之病。一息八至曰离经，九至以上谓之至脉，为实热惊风之病。

上一页：辨小儿形色

当前页：辨小儿脉息

下一页：辨小儿脉证治





* * *



原始资料来源互联网，中医世家网站整理。





辨小儿脉证治 《育婴家秘》



* * *





辨小儿脉证治




上医色脉尽须明，虚实证治如法行，

有一乖违即不中，为儿作祸犯天刑。

《内经》曰：能合色脉，可以万全。盖上医之治小儿也，以色合脉。以脉合色，实则泻之，虚则补之，不违其⑤制，万全之道也。且如两腮红者，色实也；脉急数者，脉实也；大便秘，小便黄，渴不止，上气急，足胫热者，实证也。有此三实者，宜以寒凉之药泻之，所谓不可服热药者，有七也。如面[白光]白者，色虚也；脉微沉者，脉虚也；粪色青，腹虚胀，呕乳，见眼珠青，足胫冷，虚证也。有此三虚者，宜以温热之药补之，所谓不可服寒药者，有七也。今之粗工，色脉证治，茫然无知，妄作汤丸，夭儿性命，天必谴之。

⑤其：原作“则”。据忠信堂本改。

药必对证无差错，中病即已勿太过，

待其来复真气生，食养尽之无补佐。

谓此治病之要术也，色脉证治，了然在心。故以寒治热，以热治寒，实则泻之，虚则补之，皆对病之方药也。服药之后，中病即已，勿过其制者，即《内经》曰：及其衰也，待其来复。谓病衰其半，即止其药，以待其真气之发生，又以乳食之养，助其发生之气。谚云：药补不如食补者是也。粗工不知此理，攻寒令热，寒未退而内热已生；制热令寒，热未除而中寒又起，欲求其适，安可得乎？夭札之由，必始于此。此条治法，亦吾吃紧为人处。

小儿用药择其良，毒药毫厘不可尝，

邪气未除真气损，可怜嫩草不耐霜。

良，谓气味平和，无毒之药也。毒，谓猛峻蚀利，瞑眩之药也。故小儿之病，实则泻之，如泻青、导赤、泻白、泻黄之类；虚则补之，如安神、异功、阿胶、地黄之类。如凉惊治热，理中治寒，抱龙治痫，肥儿治疳之类，皆和平无毒之剂，此吾家秘传之良方也。如巴豆、牵牛，虽未尝不用，亦不敢专用也。予见今之行幼科者，以硇砂治积，轻粉治痰，以砒治疟，以硫治寒，皆是大毒之药，小儿之肠胃娇脆，安能当此毒也。

小儿汗下勿轻尝，实实虚虚必损伤，

寒热误投如太过，温中解毒有奇方。

按仲景治伤寒法云：不应汗而汗之者，为斑疹、惊惕、汗不止之证，所谓桂枝下咽，阳盛则毙也。不应下而下之者，为痞满、腹痛、吐泻、肠滑不止之证，所谓承气入胃，阴盛乃亡也。

小儿有病不可下，不热自汗兼自泻，

神困囟陷四肢冷，干呕气虚神怯怕，

吐虫面白发焦穗，疳瘦潮热食不化，

鼻塞咳嗽及虚痰，脉细肠鸣烦躁呀，

若将有积与疏通，是谓虚虚诚可怕。

孩儿实热下无妨，面赤睛红气壮强，

脉上弦洪肚上热，痄腮喉痛尿如汤，

屎硬腹胀胁肋满，四肢浮肿夜啼长，

遍身生疮肚隐痛，下之必愈是为良。

如误服寒凉药过多者，以致脾胃虚弱，胃脘痛，宜温胃散主之。

温胃散：陈皮。黄芪（炙），各七钱。砂仁、甘草（炙）、厚朴（姜汁炒）、益智仁，各四钱。白豆蔻仁、泽泻、干姜（炮）、姜黄，各三钱。人参，二钱。

共为细末，每服五分至一钱，水煎去滓，食前温服。

如误服热药太过者，以致烦躁闷乱，或作吐，或狂，或渴，宜先解毒，绿豆粉饮主之。

绿豆粉饮：绿豆粉，一两。黄连（炙）、干葛、甘草（生），各半两。

三味共为末，同绿豆粉杵匀，每服五分至一钱，淡豆豉汤温调服。

如小儿病惊，多用药性太温及热药治之，有惊未退而别生热证，有病愈而致热证者，有反为急惊者，甚多①。当问病家②因何得之，曾以何药调之。可用解毒之药，无不效也。以豆卷散主之。

豆卷散：贯众、板蓝根、甘草（炙）、大豆黄卷（以水浸黑豆生卷是也，晒干），各一两。

共为末，服五分至一钱，水煎去渣服

芽儿嫩小不耐伤，针灸汤丸莫妄尝，

破肉损筋成瘦③疾，坏肠败胃作余殃。

初生小儿，内外脆薄，药石针灸，必不能耐也。良工当以爱其己子之心，而爱人之子，怜惜之，抚摩之，未可轻治，为儿作祸也。书曰：如保赤子，其爱养之谓欤，为父母者，不可不知。

病来发热不惺惺，不信医师信鬼神，

龙术祝由真人诀，未闻牲杀解病惊。

经曰：惑于鬼神者，不足与言至德，故有信巫不信医之戒。祝由科龙术所传，乃移精变气之术，如祷鬼神之事，徒杀牲耳，何益哉！

病不可治对人言，病可医时用意专，

三法始经常记忆，勿伤脾胃反成愆。

古语云：病不可治，即宜早告，不可隐忍，遭我耻笑。诚哉是言也。其病可治，视人之子如己之子，调护保养，无所不至可也。然有三法：初用猛法，以攻病之药去之，不可恶攻而爱补，反助其邪，为儿之害；中用宽猛相济，病久不除，乳食必少，脾胃失养④，于补脾药中加攻病药，看儿强弱加减；末则用宽法，儿病既久，久则成疳，只以补脾胃为主，正气完则邪气自尽矣。

①甚多“忠信堂本无此二字。

②当问病家：原作“当病者数日”，据忠信堂本改。

③瘦：忠信堂本作“痼”。

④失养：原作“大卷”，据忠信堂本改。

⑤此十四字疑为后人所加。

上一页：辨小儿脉息

当前页：辨小儿脉证治

下一页：五脏证治总论





* * *



原始资料来源互联网，中医世家网站整理。





五脏证治总论 《育婴家秘》



* * *





五脏证治总论




五脏之理与五脏之方真万氏独步⑤。

⑤此十四字疑为后人所加。

是病皆从五脏生，不知脏腑亦徒然，

细将色脉相参合，对证裁方治不难。

五脏平和则病不生，或寒暑之违和，或饮食之失节，则风伤肝，暑伤心，寒伤肺，湿伤肾，饮食伤脾，而病生矣。语其色，则肝青，心赤，脾黄，肺白，肾黑也。语其脉，则肝弦，心洪，脾缓，肺毛，肾沉也。语其证，则肝主风，心主惊，脾主困，肺主喘，肾主虚也。语其治，则心肺脾三脏有补有泻，肝则有泻无补，肾则有补无泻也。色脉证治，本诸五脏。心中了了，谓主上工。

五脏之中肝有余，脾常不足肾常虚，

心热为火同肝论，娇肺遭伤不易愈。

人皆曰：肝常有余，脾常不足。予亦曰：心常有余，肺常不足。有余为实，不足为虚。《内经》曰：邪气盛则实，真气夺则虚。此所谓有余不足者，非经云虚实之谓也。盖肝之有余者，肝属木，旺于春。春乃少阳之气，万物之所资以发生者也。儿之初生曰芽儿者，谓如草木之芽，受气初生，其气方盛，亦少阳之气，方长而未已，故曰肝有余。有余者，乃阳自然有余也。脾常不足者，脾司土①气。儿之初生，所饮食者乳耳，水谷未入，脾未用事，其气尚弱，故曰不足。不足者，乃谷气之自然不足也。心亦曰有余者，心属火，旺于夏，所谓壮火之气也。肾主虚者，此父母有生之后，禀气不足之谓也。肺亦不足者，肺为娇脏，难调而易伤也。脾肺皆属太阴，天地之寒热伤人也，感则肺②先受之，水谷之寒热伤人也，感则脾先受之，故曰脾肺皆不足。

①土：原作“火”，据忠信堂本改。

上一页：辨小儿脉证治

当前页：五脏证治总论

下一页：肝脏证治





* * *



原始资料来源互联网，中医世家网站整理。





肝脏证治 《育婴家秘》



* * *





肝脏证治




肝为风木主生风，形证昭然在目中，

虽然泻之无用补，少阳生气与春同。

肝者，足厥阴风木也。木生风，故主风。钱氏云：肝主风，实则目直视、大叫，呵欠、顿闷、项急，虚则咬牙、多欠。气热则外生，气湿则内生，此肝病之证也。肝之窍在目，故有病常以目候之，如肝有风，则目连札，肝有热，则目直视，肝疳则白膜遮睛之类是也。又肝主筋，肝病则筋急，为项强，为搐搦牵引。肝主怒，病则性急大叫，哭甚则卵肿，俗呼气卵是也。肝在下焦，热则大小便难。肝藏魂，肝热，手寻衣领及乱捻物，甚则撮空摸床，此丧魂之病也。

肝病钱氏有泻青丸一方而无补者，谓其气有余也。然肝乃少阳之气，所以养生者也，肝无病固不可泻以伐生气，亦不可补以助长也。

肝胆原来从火治，木中有火无人识，

水不能胜号龙雷，惟有甘温差可制。

肝胆之病从火治者，木中原有火。燧人氏传云：知空有火，丽木则明，此其验也。肝胆之火水不能灭，寒不能胜，又谓龙雷之火。惟甘温之剂，如人参、甘草之类，可以制之也。故曰：甘能泻火也。《内经》曰：辛以散之，如川芎、防风之类。又曰：辛甘发散为阳，以辛甘之药，合而用之，所谓火郁则发之。此肝病之大略也。

肝热以泻青丸，当归芦③荟丸泻之。肝实同法。肝虚以六味地黄丸补之。肝乃肾之子，虚则补其母也。肝寒以温胆汤及吴茱萸、生姜之类。

儿病，目视物不转睛者，或斜视不转者，或目合不开，或目开不合，或哭无泪，或不哭泪自出者，皆肝绝也。

②肺：原作“肝”，据忠信堂本改。

③芦：据下文及药物组成，当作“龙”。

泻青丸：治肝热急惊搐搦。钱氏云：气温则内生，气热则外生，谓口中之气也。此方治气热外生急搐之症。

羌活、大黄（包煨）、川芎、山栀子仁、胆草、当归、防风，各等分。

炼蜜为丸，鸡头子大，每服半丸至一丸，竹叶汤同砂糖温水化下。

当归龙荟丸：治肾水阴虚，风热蕴积，时发惊悸，筋惕搐搦，神志不宁，荣卫壅滞，头目昏眩，肌肉瞤瘈，胸膈咽嗌不利，肠胃燥涩，躁扰狂越，田詈骂惊骇，火热等症。钱氏云：气温则内生惊搐者，此方主之。

当归、龙胆草、大栀子、黄连、黄柏、黄芩，各一两。大黄、芦荟、温青黛，各半两。木香一钱，麝香五分。

蜜丸，如小豆大，姜汤下，每二三十丸。

六味地黄丸：见后肾脏。

温胆汤：治心胆虚怯，触事多惊，亦治水气怔悸。

半夏（制）、枳壳（制）、白茯苓，各一两。橘红一两半。甘草（炙），五钱。

锉，和匀，每服三钱半，姜七片，枣三枚，刮竹青一块，如钱大，水煎服。或加制远志尤妙。

不睡者，胆寒也，加酸枣仁，炒。若喜睡者，胆热也，酸枣仁生用。

上一页：五脏证治总论

当前页：肝脏证治

下一页：心脏证治





* * *



原始资料来源互联网，中医世家网站整理。





心脏证治 《育婴家秘》



* * *





心脏证治




心为神舍易生惊，色脉相通恶热侵，

实则避嫌惟泻腑，如虚丛脞要安神。

《内经》曰：心者，君主之官，神明出焉。儿之初生，知觉未开，见闻易动，故神怯而易生惊也。钱氏云：心主惊，实则叫哭，发热，饮水而搐；虚则困卧，悸动不安，此心病之证也。凡主血脉。色者，血之萃；脉者，心之合也。如色见红润，脉来大数者，此心气有余之象，其儿易养。如色见昏黯，脉来沉细者，此为不足，其儿多病难养。此观其形色脉，以知其心中之虚实也。心恶热，与风相搏则发搐，故肝生风，得心热则搐也。心属火，火盛则津液干而病渴。心藏神，热则神乱面卧不安。喜合面睡卧者，心气热，则胸中亦热，欲言不能，而有就冷之意，故合面卧。心气实，则气上下行涩，合面则气不通，故喜仰卧。有努其身而直伸者，谓之上窜，亦心热也。舌者，心之苗。热则舌破成疮，又为重舌、木舌、舌长出不收之病。《内经》曰：诸痛痒疮疡，皆属于心火。儿病瘤丹、斑疹、龙缠虎带，虫疥癝疮，皆心火之病也。

钱氏治心热病以导赤散。夫导赤乃泻小肠之药也。心为君主，不可犯之，泻其腑者，以避嫌也。心虚则主不安，故以安神丸补其脏也。

心为君主岂容邪，客热来侵事可嗟，

泻实补虚有成法，何须方外觅灵砂。

心为火脏，常苦缓散而不收。孙真人立生脉散，夏月取之，以五味子之酸，能收耗散之气也。治儿心病者，扩而充之可也。故心热病生于内者，宜导赤散、泻心汤、东垣安神丸之类；生于外者，如口舌生疮，洗心散主之。心气虚者，钱氏安神丸；虚易惊者，琥珀抱龙丸。《内经》曰：以苦泻之，黄连是也。以咸补之，泽泻、车前子是也。神气浮越，多惊悸者，宜朱砂、赤石脂、龙骨以镇之。如心病久，汗出发润，或舌出不收，或暴哑不语，或神昏愤乱，或斑疹变黑，此皆心绝之候，不治。

导赤散：治心热及小便赤，夜啼。

生地、木通、甘草（炙），各等分、

共为粗末，每用二钱，水一盏，入淡竹叶七片，同煎至五分，食后温服。

钱氏安神丸：治邪热惊啼，心疳面黄，烦赤壮热。

麦冬（焙）、马牙硝、白茯苓、寒水石、甘草，各五钱。朱砂一分。龙脑一钱。

蜜为丸，鸡头子大，每服半丸，砂糖水化下，不拘时候。

东垣安神丸：《内经》曰：热淫所胜，治以甘寒，以苦泻之。以黄连之苦寒去心烦，除湿热为君；以生地、甘草之甘寒，泻火补气，滋生阴血为臣；以当归补血之不足，朱砂纳浮游之火，而安神明也。

甘草，五钱五分。黄连（净酒洗），六钱。当归（去芦），二钱五分。生地一钱五分。

上四味，为细末，汤浸蒸饼为丸，如黍米，以朱砂五钱，另研水飞为衣。每服十五丸或二十丸，津唾咽下，食后或温水或凉水少许送下亦得。此近而奇偶，制之缓也。

泻心汤：实热宜服。

黄连（净），一两。

为末，每服一宇至五分、一钱，临卧时，温水调下。

洗心散：治壮热烦躁，风热壅塞，大小便闭涩，口舌生疮。

大黄（包煨）、甘草（炙）、当归、芍药、麻黄（不去节）、荆芥穗，各三分。白术，七钱五分。

共为末，每服二钱五分，生姜、薄荷少许同煎，食后服。

琥珀抱龙丸：见传立法内。

上一页：肝脏证治

当前页：心脏证治

下一页：脾脏证治





* * *



原始资料来源互联网，中医世家网站整理。





脾脏证治 《育婴家秘》



* * *





脾脏证治




①脾脏证治：万达本正文部分脱此标题，今据万达本目录及忠信堂本目录、正文补入。

幼科方中脾病多，只因乳食致沉疴，

失饥失饱皆成疾，寒热交侵气不和。

《内经》曰：脾胃者，仓廪之官，谓为水谷之所聚也。儿之初生，脾薄而弱，乳食易伤，故曰脾常不足也。钱氏云：脾主困，实则困睡，身热饮水，虚则吐泻生风。此脾病之证也。脾赂土，其体静，故脾病喜困。土主侵，湿伤则为肿，为胀，为黄，为吐泻不止，则成慢惊风。《内经》曰：土气之下，木气承之。土为坤土，坤为腹，故脾病则腹中痛，脾疳则肚大筋青也。脾之窍在口唇，脾有风则口�Z唇动，热则口臭唇疮，寒则口角流涎，谓之滞颐，气不和则口频撮。脾主舌本，热则吐舌弄舌。脾主肉，脾虚则瘦，大肉折。脾主味，脾虚则不喜食，脾热则食不作肌肤，伤于食则成积，积久则成癖。脾主津液，脾热则口干饮水，虚则津液不生而成疳也。

脾与胃异同论。盖胃受谷，脾消谷也。调其脾胃者，当适其寒温，节其饮食也。故饱则伤胃，饥则伤脾；热则伤胃，寒则伤脾。

胃爱清凉脾爱温，难将脾胃一般论，

阴阳相济和为贵，偏热偏寒不可凭。

脾喜温而恶寒，胃喜清凉而恶热，喜恶不同，故难拘于一法也。盖脾胃属土，居中以应四傍。其立法也，必四气俱备，五味调和而后可。四气者，谓寒、热、温、凉也。五味者，谓酸、苦、甘、辛、咸也。辛甘温热为阳，酸苦咸寒为阴，气味合而服之，谓之阴阳相济，得其中和之法也，如偏热则伤胃，偏寒则伤脾，非中道也。钱氏立方，以益黄散十二②补脾。东垣老人谓偏热，而以异功散代之，其虑深矣。祖训钱氏诸方，法当遵守，惟脾胃一条，吾于脾热者，泻黄散；胃热者，人参白虎汤；脾胃寒者，理中汤丸；脾胃虚者，异功散、调元汤、人参白术散、养脾丸；伤食者，消积丸、保和丸；宿食成积者，枳朴五黄丸；湿胜者，胃苓丸；欲成疳者，肥儿丸；巳成疳者，集圣丸，此吾家秘之法也，不可轻泄。

②以益黄散十二：忠信堂本为“用益黄散”。

如脾病久，大肉消削，肚大青筋，或口噤不开，或唇口开张，或遍身虚肿，或脚背肿，眼下胞肿，或吐泻不止，饮食不入，或睡则露睛，口开不合，或多食而瘦，口馋，喜啖甜物，或虫出于口，或唇骞而缩，此皆脾绝之证也，不可治。

益黄散：陈橘皮，一两。青橘皮、诃子肉、甘草（炙），各五钱。丁香二钱。

为粗末，每二钱，水一盏，煎六分，食前温服。

按：益黄散治脾胃寒湿太甚，神品之药也。以补脾胃之虚则误矣。东垣云：丁香辛热助火，火旺土愈虚矣。青橘皮泻肺，丁香大泻肺与大肠。脾实当泻子，今脾虚反更泻子而助火，重虚其土，杀人无疑。故以异功散代之，病非呕吐、腹痛、泻利青白，不可服。

钱氏异功散：温中和气，治吐泻不思饮食。凡治小儿虚冷，先与数服，以正其气。

人参、茯苓（去皮）、白术、甘草（炒）、陈橘皮，各等分。

为末，每一钱，水一盏，姜五、枣三引，煎，食前温服。

调元汤：此平肝木，益脾土，泻邪火。补元气之要药也。

黄芪（炙）二钱。人参，一钱。甘草（炙），五分。

锉细末，水煎，食远服。

养脾丸：健脾消食。

甘草（炙）、麦芽（炒）、枳实（炒），各五钱。白术，一两。陈皮，七钱五分。半夏曲、青皮、厚朴、姜汁（炒）①、神曲（炒），各五钱。

为细末，薄荷叶浸水，煮粳米粉，作糊为丸，米饮送下。此枳实丸变化法也。

①姜字下原脱“汁炒”，据忠信堂本补。

胃苓丸：补脾胃，消积，退热，解渴，祛疟疾，止吐泻，去肿胀，乃幼科之要药也。

苍术（制）、陈皮、泽泻、白术、白茯苓，各一两。猪苓、甘草，各七钱。厚朴，二钱半

共为末，水煎面糊为丸，补脾胃，常服，米饮下。

祛疟退热，竹叶炒陈米，煎汤下；肿，用五加皮、灯芯、长流水顺取煎汤下；小便黄，白盐汤下。

参苓白术散：治脾胃虚弱，饮食不进，或呕吐泻利。大病后补助脾胃，此药极妙。

人参、白术、山药、白扁豆（去壳，姜汁浸炒），各一两五钱。甘草、桔梗、蒽苡仁、莲肉，各一两半

共为细末，枣汤调服。

泻黄散：治脾热弄舌。

蒮香叶七钱，山栀仁一两，石膏五钱，甘草七钱半，防风四两。

共锉，用酒、蜜微炒香为末，水煎温服。

人参白虎汤：泻胃火。此治大热五渴之圣药也。

石膏，君。知母，臣。甘草，佐。粳米，使。

[口父]咀，水煎，待米熟去渣温服。

保和丸②：治一切饮食所伤，胸腹饱闷不安，或腹中有食积痞块，多服日渐消散。脾胃虚者勿服。

②保和丸：原作“理中汤丸”据药物组成、下文中之“上丹溪保和丸”及忠信堂本改。

山渣肉，五钱。神曲（炒）、半夏（汤泡），各三两。茯苓、陈皮（去白）、萝卜子（炒）、连翘、发蘖面（炒），各一两。

为细末，别用生神曲五两，入生姜汁一小盏，水调打糊为丸。每服白汤或米饮①送下。

①米饮：原作“清水饮”，据忠信堂本改。

此方脾胃虚者服之，虚虚之祸，疾如反掌。盖山楂一味，大能克化食物，若胃中无食，脾虚不运，不思食者服之，则克伐之气胜，故云然也。

家传保和丸：治气虚伤食者。伤食之病有二：小儿素强者，偶被饮食所伤，此食伤脾胃也，宜用上丹溪保和丸治之，如脾胃素弱者，饮食略多，便成内伤，此脾不能传化，宜服此方，以助传化之职也。

参．白术（去芦），各三钱。白茯苓（去皮），一钱半。甘草（炙）。山楂肉、麦芽、神曲（炒），各一钱。

为细末，另用神曲水煎作糊为丸。

加减保和丸：消夏（汤泡七次）、茯苓（去皮），各三两。陈皮、连翘、萝卜子，各二两。白术，五两。苍术（米泔浸，去粗皮）、枳实，各一两。香附（酒浸，去皮）、厚朴（姜汁炒②），各二两。黄芩（云腐酒浸、炒）、黄连（去须、酒浸、炒），各一两。

②姜字下原脱“汁炒”，据忠信堂本补。

共为末，姜汁煮面糊为丸，每食后服，水汤下。

秘传保和丸：治小儿五疳及痢、吐泻，肚大青筋，面黄肌瘦，疳积等证，神效。

白术（泔浸、土炒），三两。神曲（炒）、木香、槟榔、茯苓、三棱，各一两。莪术，一两半。使君子、厚朴（姜汁炒）、青皮、甘草（炙），各一两。苍术、茅山，二两。陈皮（去白）、枳实（去稷，麸炒）、人参、砂仁（炒）、黄连（糖胆制）、麦芽（炒）、益智（炒）、肉豆蔻（制，去浊）、藿香、白豆蔻，各五两。

共末，炼蜜为丸，龙眼大，每服一丸，用清水磨化送下。

呕吐，姜汤下；肉积，加山楂一两；喘，加萝卜子一两；泄，加猪苓、泽泻各一两。如无他症，只服本方神效。

保和丸有四：丹溪保和丸，乃二陈汤加消导药，气实者宜用之；家传保和丸，乃异功散加消导药，气虚者宜用之；加减保和丸，乃丹溪保和丸加平胃散、枳术丸，又上加减保和丸、家传保和丸相合变化也，久积成疳者宜用之。临病之工，择而用之可也。

枳实大黄丸：见后积症。

肥儿丸：见家传三法。

集圣丸：见后疳症。

上一页：心脏证治

当前页：脾脏证治

下一页：肺脏证治





* * *



原始资料来源互联网，中医世家网站整理。





肺脏证治 《育婴家秘》



* * *





肺脏证治




肺为娇脏原主气，寒热蒸侵基气逆，

热壅胸高喘不宁，虚羸气短难报息。

肺最居上，为脏腑之华盖。口鼻相通，息之出入，气之升降，必由之路，故主气。钱氏云：肺主喘，实则闷乱喘促，有饮水者，有不饮水者，虚则哽气，长出气，此肺病之症也。《难经》曰：形寒则伤肺。儿之衣太薄则伤寒。《内经》曰：热伤脾。儿之衣太厚则伤热。寒热伤肺则气逆，为喘，为咳。鼻者，肺之窍，肺受风，则喷嚏，鼻流清涕；受寒则鼻塞，呼吸不利；受热则鼻干，或为衄血；肺疳则鼻下赤烂。肺主皮毛，肺虚则皮干毛焦。病喘咳者，喘不止则面肿，咳不止则胸骨高，谓之龟胸。变惊者，死证也。肺属金，其体燥，病则渴不止，好饮水，谓之膈消。

真膈肺气与天通，药用清阳以类从，

肺实麻黄强泻白，阿胶虚补有奇功。

《内经》曰：天气通于肺，轻清为天。清阳出于窍。本乎天者，亲上也。故治肺病者，宜用辛苦升浮之药，如苦酸，必用酒炒，使上升也。钱氏立方，肺实者以泻白散、葶苈丸；虚者以阿胶散。祖训云：其法太简。肺主喘咳，因于寒者，麻黄汤为主；因于热者，以泻白散。肺热在胸者，以东垣凉膈散；渴饮水者，人参白虎汤；咽喉痛者，甘桔牛蒡子汤；咳有痰者，玉液丸；肺虚甚者，调元汤。肺乃脾之子，虚则补其母也。或加①以生脉散。其法始备。

如肺久病，咳血不止，或咳而惊，或鼻干黑燥，或鼻孔张开而喘，或泻痢不休，大吼如筒，或面目虚浮，上气喘逆②，此皆肺绝之候，不治。

①加：原作“单”，据忠信堂本改。

②上气喘逆：原作“上喘气逆”，据忠信堂本改。

泻白散：治咳嗽而后喘，面肿身热。

桑白皮（炒黄）、地骨皮（焙洗），等分，甘草（炙），减半。

上[口父]咀，入粳米同煎，食后服。

葶苈丸：治乳食冲③脾，伤风咳嗽，面赤身热，痰甚喘促者。

甜葶苈（去土，隔纸略炒）、黑牵牛（炒）、杏仁（去皮尖，炒黄，另研，双仁者杀人）、汉防己，各等分。

为末，入杏泥，取蒸陈枣肉，和捣为剂，丸如麻子大，每服五丸至九丸，淡生姜汤，乳食后或临卧服，量儿加减。

此方因乳食冲③脾、痰甚者及壮实小儿可用之。苟不因乳食所伤而痰甚者，如怯弱者，宜去牵牛，加真苏子（炒）各等分为丸。

③冲：忠信堂本作“伤”。

阿胶散：治久咳嗽，肺无津液。

阿胶，一两五钱，蛤粉④（炒）、黍粘子，二钱半，炒。马篼铃，半两。炙甘草，一钱。杏仁（去皮尖）七分⑤。糯米，一两。

这粗末，煎，食后温服。

④蛤粉：原作“葛彩”，据忠信堂本改。

⑤分：忠信堂本为“个”。

小阿胶散：治风热痰涎，潮热喘促⑥，搐掣窜视。

透明阿胶，炒，二钱半。紫苏，一钱。

为末，每服一钱，入乌梅肉少许同煎、灌下，神效。

热出于肺，热则生风，阿胶清肺行便故也，肺风用之尤效。

⑥风热痰涎，潮热喘促：原作“治风热涎潮喘足”，据忠信堂本改。

麻黄汤、玉液丸：两方见后咳嗽。

调元汤：见前脾脏。

东垣凉膈散：见后发热。

人参白虎汤：见前脾脏。

甘桔汤：治涎热，咽喉不利。

甘草（炒），二两。桔梗（泔浸二时，焙干用），一两半。加牛蒡子（炒），五钱。

为末，每服入阿胶少许水煎⑦，食后温服。

⑦入阿胶少许水煎：原作“入阿胶泡故煎”，据忠信堂本改。

生脉散：此孙真人所立方，使人夏月常服。

人参、麦冬、五味子，三味

见大人科中暑门。

上一页：脾脏证治

当前页：肺脏证治

下一页：肾脏证治





* * *



原始资料来源互联网，中医世家网站整理。





肾脏证治 《育婴家秘》



* * *





肾脏证治




天一真精聚命门，人无天脉水无根，

内行骨髓宜坚固，一水难胜二火焚。

肾属水，乃天一真精之所生也。人之有肾，犹⑧木之有根。其脉在尺，肾之虚实，以尺脉候之。命门在肾之间，为元气聚会之处，儿之强弱寿夭，尤系于斯，全主实无虚也。肾气不足则下窜，盖骨重惟欲下坠而缩身。肾水阴也，肾虚则目⑨畏明。儿本虚怯，由胎气不成，则神不足，目中白睛多，其颅即解，色[白光]白，此皆难养。或有因病而致，非肾虚也，此属病之证也。肾主骨，肾虚者，骨髓不满也，儿必畏寒，多为五软之病。尻骨不成，则不能坐；髌骨不成，则不能行。齿乃骨之余，骨不余，则齿生迟。肾之液为血，发乃血之余，肾虚则发稀不黑。肾之窍在耳，肾虚则耳薄，热则耳中出脓。肾主齿，热则生疳，即走马疳也。

肾开窍于二阴，肾热则大小便不通，肾冷则小便下如米泔。二火者，乃君相火也。经曰：一水不胜二火者，正此谓也。

⑧犹：原作“由”，据忠信堂本改。

⑨目：原作“月”，据忠信堂本改。

阴常不足肾常虚，筋骨难成貌必癯，

钱氏立方惟有补，经云疮疹泻其余。

水为阴，火为阳，一水不胜二火，此阳常有余，阴常不足，肾之本虚也明矣，故钱氏只用补肾地黄丸一方。不敢泻者，因无实证也。或谓痘疹，肾不可实，当泻之。此言甚谬。盖肾主液，痘中之血化为水，水化为脓，皆肾之津液所化也。若无肾水，则疮枯黑而死矣，岂可泻之。痘疹曰归肾者，盖疮疹之毒，内发于骨骼，外发于皮毛者为顺，变黑复陷入于骨骼之中，故为害。此顺之为害也，乃火旺水衰之病。钱氏以百样丸、牛李膏治黑陷者，以泻肾中之邪、非肾中之真阴也。详见痘疹心要。

涌热大便不通者，宜以猪胆汁导之。猪者，水畜也。小便不利者，宜五苓散泻其膀胱腑也。东垣滋阴丸以泻肾火。如肾病久，身下窜，目中如见鬼状，或骨萎弱，卧不能起，或二便遗失，皆肾败之候，不治。

钱氏地黄丸：治肝疳白膜遮睛，泻血失音，身瘦，疮疹。又治肾怯不言，解颅，小儿长大不能行者。专服即效。

熟地黃（酒洗，焙干）、山茱萸、干山药，各四两。泽泻、牡丹皮、白茯苓，各三两①。

①三两：原作“三钱”，据忠信堂本改。

蜜丸，如梧桐子大，三岁以下儿二丸至三丸，空心温水化下。

活幼补肾地黄丸：治禀赋不足，肾气虚弱，骨髓枯竭，囟大头缝不全，体瘦语迟，行步多艰，齿生缓者。

干山药（去黑皮）、山茱萸（酒浸，去核）、熟地（酒洗，焙），各五钱。鹿茸（酒洗，炙）、牛膝（酒洗），各四两。牡丹皮（去心）、白茯苓（去皮）、泽泻，各二两。

一方不用鹿茸，有川续断，酒洗，四钱，蜜丸如上法。

五苓散：治伤寒中渴②，烦躁小便不利而渴，或霍乱吐泻不止。

泽泻，一两五钱。白术、赤茯苓、猪苓，各一两。肉桂，半两。

为末，每服二钱③，或白汤或清米饮任服。

②渴：疑为“风”之误。

③二钱：万达本无剂量，据忠信堂本补。

东垣曰：五苓散乃太阳里之下药也。夫太阳高则汗而发之，下则引而竭之。渴者，邪入太阳本也，当下之，使邪从膀胱出也。其肾燥，膀胱热。小便不利，此药主之，小便利者，不宜用。然太阳病热而渴，小便虽利，亦宜此药下之。当服不服，则谷消水去形亡，必就阳明燥之，伐胃发黄，此太阳入本失下也。

东垣滋阴丸：治肾热，小便不利。

黄柏，三两。知母，二两，肉桂，一两半。

热水为丸，每服食前沸汤下。

本脏自病论精神，补泻分明有定方

若是相传作兼病，更宜通变五提纲。

按《难经》有五邪之论，论本脏自病者为正邪，自前来者为实邪，自后来者为虚邪，自所胜来者为微邪，自所不胜来者为贼邪，此以五行生克之理论之也。钱氏所论肝主风，心主惊，脾主困，肺主喘，肾主虚，此皆本脏自病者，谓之正邪，故立五补六泻之方以主之。洁古先生乃取《难经》之言，以明五脏传变之证，补钱氏之所未及者，其法始备。故风伤肝，热伤心，湿伤肺，寒伤肾，饮食劳倦则伤脾，此五脏自受之邪，为本病也。如肝主风，其中风者，本病也，谓之正邪；由伤热得之，乃心乘肝，自前来者为实邪；由伤湿得之，乃肺承①肝，自所不胜来者为贼邪；由伤寒得之，乃肾乘肝，自后来者为虚邪；由饮食劳倦得之，乃脾乘肝，自所胜来者为微邪。余脏仿此。（语见四十九难）。洁古论其治五脏之法，如肝脏自病者，只治其肝，宜泻青丸。若心乘肝者，宜以导赤、泻心，实则泻其子也。肾伤肝者，宜以姜附四逆汤补肾，虚则补其母也。肺传肝者，宜以泻白散泻肺，地黄丸补肝，先补而后泻也。脾乘肝者，宜调元汤以益脾制肝。余仿此推之。其余方法不必拘定，以意②会而通之可也。是皆治其初得之病也。

又得一脏之病而传别脏者，谓之兼证，当视标本之缓急而治之。先见病谓之本，后见病谓之标，急如大小便不通，或吐泻不止，或咽喉肿痛，饮食不入，或心腹急痛之类，虽后得之，当先治之，故曰急则治其标也。如无急证，只从先得之病治之，以后病之药，随其证而治加之，所谓缓则治其本也。

大抵婴儿脾病多，只因乳食欠调和，

知他脏病须调胃，若到成疳受折磨。

胃主纳谷，脾主消谷。饥则伤胃，饱则伤脾。小儿之病，多过于饱也，或母有气实形壮者，其乳必多，求儿不哭，纵乳饮之，定乃伤于乳也。母之气弱形瘦者，其乳必少，恐子之哭，必取谷肉耙果之类，嚼而哺之，不饱不止，定乃伤于食也。故小儿之病，胃③最多也。五脏以胃气为本，赖其滋养也。胃者，中和之气也，非若五性④之偏也。如五脏有病，或泻或补，慎勿犯其胃也，胃气若伤，则不食而瘦，或善食而瘦，疳病成矣，不可治。经曰：全谷则昌，绝谷则亡。诚医科之龟鉴也

①承：忠信堂本为“乘”。

②定字下原脱“以意”，据忠信堂本补。

③胃：忠信堂本为“胃脾”。

④性：原作“脏”，据忠信堂本改。

上一页：肺脏证治

当前页：肾脏证治

下一页：胎疾





* * *



原始资料来源互联网，中医世家网站整理。





胎疾 《育婴家秘》



* * *





胎疾




孩儿初生襁褓中，如苗秀实渐成童，

四因内外能分辨，治不乖方大有功。

幼科立方，古有定制。儿初生后病者，惟以膏丸化而服之。盖以变蒸未定，肠胃脆弱，恐不胜药，则立调治乳母之法。一岁之后，则有汤药与大人同，但剂小耳。

有因气动而病生于内者，如惊、病、虫、癖之属。惊用安神丸，内瘹用木香丸，虫用安虫丸①，癖用消癖丸。

有不因气动而病生于内者，如伤乳食之属。初伤以胃苓丸和之，和之不去，以保和丸消之，消之不去，以脾积丸取之。量儿虚实，勿损胃气。

有因气动而病生于外者，如结核、虫疥、丹瘤之属。结核用家秘内消丸，虫疥用苦参丸，丹瘤用砭法。

有不因气动而病生于外者，如伤风、风寒、伤暑、伤湿之属。风用泻青丸、防风惺惺散，寒用理中丸、藿香正气散，暑用凉惊丸、黄连香薷饮，湿用胃苓、天水五苓散。

①安字下原脱“虫丸”，据忠信堂本补。

②莫：原作“若”，据忠信堂本改。

胎疾初生治较难，幼科证治莫②空谈，

丹溪妙论如绳墨，家秘书中次第看。

小儿胎病有不必治，有不可治者。尝观《内经》巅疾之文、东垣红丝瘤之论，则儿疾之生于父母者，似乎不必治矣。一腊之脐风不治，百晬之痰咳难医，未三月而惊搐者凶，恰一月而丹瘤者死，又不可治者也。

今幼科有胎热、胎寒、胎肥、胎瘦、胎惊、胎黄之论，证治虽详，岂小儿常服之药也？况寒热者，胎胚之余毒也，肥怯者，父母之赋予也，非惟不可冶，亦且不必治矣。惟丹溪论治胎毒者，只调治乳母，其法诚幼科之绳欤。

胎寒者，母娠时多热病，乃服寒凉之药，令儿受之。生后昏昏多睡，间或吮乳泻白，此其候也。或百日之内，忽病战慄，口冷，手卷曲不伸，手亦握掌，腹痛，昼夜啼哭不止，此生后受寒得之，亦名胎毒。宜服温补之剂，当归散主之。乳母宜服酿乳当归散。

当归散：治小儿胎中受寒，生下再感外风，面色青白，四肢厥冷，大便青黑及腹痛盘肠内痛。

归尾（酒洗）、黄芪（蜜炙）、人参、细辛、龙骨、桂心、赤芍、甘草（炙），各半分。

为细末，母服一宇，以乳调下。

酿乳当归散：乳母服之。

当归、川芎、赤芍、生地、香附、炙甘草，各等分。桂心（煨姜），各减半。

[口父]咀，水煎，食后服。少顷，捏去宿乳，与儿吮之。

胎热者，母娠时喜食辛热煎炒之物，或患热病失于清辉，使儿受之。生后目闭面赤，眼胞浮肿，常以身努，呢呢作声，或时啼叫，或时惊烦，遍身壮热，小便黄涩，此胎热也。若不早治，则丹瘤疮疖由此生。宜用净黄连、炙甘草（各等分）为末，入朱砂（减半）和匀，生蜜调成剂，每取豆许大，纳儿口中，令其咽下。乳母宜服酿乳赤芍散。

酿乳赤芍散：生地黄（酒洗）、黄芩、川芎、当归、木通（酒洗）、炙甘草、赤芍、夭花粉、连翘，各等分。

[口父]咀，加淡竹叶水煎，食后服。令乳母捏去宿乳，亦须少与儿吮之。

胎惊者，母娠时曾因惊悸，气传于子，子受之，生后频频发惊，此胎痫也，不可治，治之无功。如因有热发搐者，必先啼哭，亦名胎惊，用灯心汤下东垣安神丸，效。搐不止者，此真搐也，勿治。

又方：治小儿胎中受惊，生未满月而惊啼。用牛黄、朱砂、麝香，少许。

研细，取猪乳调稀，纳入口中。

又用：全蝎，一枚，以生薄荷叶裹之。线扎定，火上炙焦，为末，分四服，入朱砂、麝香少许，麦冬汤调下。

胎黄者，儿生下，面目身尽黄者，亦胎热也，治法同。

胎肥者，儿生下，遍身肌肥，肉如血色红，满月以后渐渐羸瘦。

胎怯者，儿生下目无晶光，面无华彩，身无血色。此二症者，乃胎禀不足之病，宜服地黄丸（方见前）。

又用浴体法：

天麻，二钱。蝎梢，五分。朱砂，五分。白矾、青黛，各三钱。麝香，一宇。乌梢蛇肉，酒洗焙干，三钱。

同研末，每用三钱，水三碗。桃枝一握并叶五六片，同煮十沸，去渣，温热浴之。勿沐背。

小儿初生，遍身无皮，俱是赤肉，用白果粉遍身掺上，候生皮乃止。

小儿初生如鱼泡，又如水晶，破则水流，用密陀僧研极细擦之。

小儿胎疾，有胎禀不足，并宜地黄丸。有胎毒者，如胎热法。所谓胎禀不足者，各随五脏论之。如语迟，心气不足也，心主言；行迟者，肝气不足也，肝主筋；齿发不生者，肾气不足也，发者血之余，肾主血，齿者骨之余，肾主骨；吐泻频并者，脾胃之气不足也，脾胃为水谷之府；啼声短小者，肺气不足也，肺主声。

上一页：肾脏证治

当前页：胎疾

下一页：脐风证治





* * *



原始资料来源互联网，中医世家网站整理。





脐风证治 《育婴家秘》



* * *





脐风证治




脐在身中号命关，冲任在此养灵根，

最宜调护无伤损，才少差池减寿元。

脐在两肾之间，谓之命门，乃人之根本也。冲任胃三脉，皆起于脐之下。任脉自中而上，至于人中，与肾脉合；冲脉二道夹任脉而上，散于舌下，与脾脉合；胃脉二道，又夹冲脉、任脉而上，入于龈中。上下往来，如环无端。故男子十六岁而精行，女子十四岁而血动，任脉行，冲脉满，胃脉实也。小儿初生，三脉方具，而脐之干系尤重也。所以断脐之时，不可不慎。或剪脐带太短，或结缚不紧，致外风侵于脐中；或牵动脐带，水入生疮，客风乘虚而入，内伤于肾，肾传肝，肝传心，心传脾，脾传肺，肺蕴蓄其毒，发为脐风之病。其证，面赤啼哭者，心病也；手足微病，肝病也；唇青口撮，痰涎壅塞者，脾病也；牙关紧者，肾病也；啼声不出者，肺病也。五脏之中略见一二脏之证者，病犹可治；悉见，不能矣。

脐风幼子几遭伤，一腊之中最不祥，

识得病在何处起，欲求①无患早提防。

小儿初生，一腊之内，惟脐风为恶候也。如脐肿腹痛，啼哭不止，唇青口撮者，曰“脐风”；牙关紧急，吮乳不得，啼声不出者，曰“噤风”；肚腹紧胀，肠若雷鸣，大小便不通者，曰“锁肚”。此三者同一病也，但症不同耳。俗名“马牙风”者是也。三证多死。脐肿唇撮者，脾胃之气绝于中也；噤风乳食不入者，心肺之气绝于上也；锁肚大小便不通者，肝肾之气绝于下也。任脉止，冲脉闭，胃脉散，如之何不死？欲免此症，须要提防。

预防法：小儿初生十日之内，但见喷嚏，多啼不乳者，此将发之候也。急抱儿向明处，视其喉中悬痈、上腭，有小泡如珠之样相聚者，即用银挖耳或手指甲刮去之，以软绵蘸甘草汁，试去其血。去之早而泡白者，无虑也。其色黄，或有泡痕在而落入腹中者，急用朱砂、牛黄、麝香各少许，研细，取猪乳汁调稀，抹入口中，或取猪乳汁一二匙，与儿吞之佳。盖猪乳汁主小儿口噤不开②最良。

又法：五苓散加当归、川芎、木通、木香，悇此不煎，磨汁入药内，与乳母服如上法。

若失预防之法，其病将来，而口渐撮，啼多乳少者，此腹中痛也，内瘹同。宜五苓散加当归，酒洗、吴茱萸，炒、木香、乳香、没药、钩藤各二分，为极细末，乳拌如芡实大，纳儿口中，服之无时。乳母仍服上五苓散。

又取附子、肉桂等分为末，生姜自然汗③调作饼，约一分厚，与脐相等，放在儿脐上，以纸托住，上用熨斗火熨之。如诸证悉见，不可治也。

近古方治脐风者，初用控涎膏，以吐风痰，次用益胃散和胃，又用辰砂膏利惊，此良法也。又用僵蚕、全蝎、蜈蚣、蜘蛛诸毒药，以祛噤风者，此皆治其标也。不治其本而治其标，故鲜克有济者矣。然父母爱子之心，必欲救之，医有活人之心，不可不救也。病轻，各如上以五苓散为主，盖五苓散是太阳膀胱之里药也。泽泻、茯苓以养心安神，官桂、吴茱萸、当归以伐肝脏寒邪之气，白术、茯苓以去脾脏寒湿之气，木香、乳香、没药以止腹中之痛，宫桂、茯苓、泽泻、猪苓又去肾中之湿，以钩藤、宫桂去风之搐，以人乳和之。盖④乳母血之所化，其气用也。若有痰者，本方加胆星末；口噤者，加白僵蚕末，更加人参末服之；如大便不通者，宜三黄解毒丸下，此急则治其标也。去其恶毒之后，如法治之。

①欲求：原作“无求”。据忠信堂本改。

②不开：原作“不闭”，据忠信堂本改。

③自然汁：原作“自然汤”据忠信堂本改。

④盖：原作“或”，据忠信堂本改。

脐风之病，有胎毒者，十无一生。吾见人家难于子息者，所生之子，多以脐风死。如东垣所论红丝瘤之事，是以知之。

脐疮者，其带因有所犯而落，故根未敛，溃肿而成疮也。宜白龙骨、枯矾、黄柏三味为末敷之，甚妙。要宜常看，勿使抱裙之内有尿湿也。

脐突者，小儿多啼所致也。脐下为气海，啼哭不止，则触动气，气动于中，脐突于外，理之常也。其状突出者，光浮如吹起者，捏按则微有声。此症乡俗但遇妇人挑水来者，即抱儿以突脐当担头上触之，不拘日数，以脐入为度，每试辄效，亦良法也。吾见小儿脐突者多难养，由于多哭也。

不乳似脐风。小儿生下三日之内，忽有不乳者，当审问之，勿以不乳似脐风治也。脐风①有多啼撮唇之症，若此无之，但不乳也。有吐乳，乳之又吐者，或因试口不净，恶物入腹也。用黄连、甘草、木香、木瓜各少许，为末，每用少许纳儿日中，乳汁下。如有啼哭不乳者，此腹痛也，乃胎寒症，宜上方去黄连、甘草，加乳香、没药，以当归汤少许调药②，如上喂之。如无上症，无故不乳者，问其母之乳汁多少。有乳多者，伤乳也，宜少节之，不久自思乳矣；乳少者，必有他症，心诚求之。

上一页：胎疾

当前页：脐风证治

下一页：变蒸证治





* * *



原始资料来源互联网，中医世家网站整理。





变蒸证治 《育婴家秘》



* * *





变蒸证治




草木逢春变化新，太和元气日熏蒸，

细推物理皆如是，莫把芽儿作病名。

天地之造化，阳主生长，阴主收敛。故草木之生长于春夏者，阳之舒也。收藏于秋冬者，阴之惨也。幼科书中变者，变生五脏也；蒸者，蒸养六腑也。以变蒸二字分脏腑论，又有变蒸之后，有三大蒸之说。后人因之，莫有觉其非者，故予直解之曰：变者，变易也，谓儿之知觉运动以渐而发也；蒸者，蒸然发热也，形神变易之时，真阳发舒之象也。人之生也，一岁而变蒸。是男子八岁而真牙更，十六岁而精动，六十余岁而精竭；女子七岁而真牙更，十四岁而经行，四十九岁而经止。此天地阳阴之气，其分数固已定矣。其一岁之外复有三大蒸之论者，诚未达其旨也。若一之内变蒸之日，似亦不可执也。形有强弱，气有清浊，变有迟速，故形壮气清者，其变常速；形弱气浊，其变常迟。谓三十二日一变者，乃举其大数如是也。至于形之强弱，气之清浊，则又禀于父母，出于造化阴阳之殊也。

幼科中治变蒸者，发热方用黑散子，麻黄、杏仁发表药也。大黄攻里药也，表里无邪，不知此灶如何而立。变蒸之热，生于其中，发于其外，自有微汗而解。按仲景论有伤寒不宜汗下之戒，如是方者，误儿多矣。

儿当变蒸之时，或有伤风，或有伤食者，法当治之。先后补泻，不可不辨。如先有所伤，儿后变蒸者，邪气盛而正气受伤，当先泻后补也；先变蒸而后有所伤者，正气虚而邪气乃凑也，当先补后泻。家秘之法，挟外感者，宜挐捏之法以发散；挟内伤者，宜枳术丸研细与之，更节其乳。有客忤者，宜至圣保命丹、薄荷汤研服。或吐泻者，钱氏异功散加藿香叶，共作细末，蜜为丸，如芡实大，每服一丸，米汤化下。

小儿变蒸过，如蒸不除者，调其乳母，用加减小柴胡汤。

人参、柴胡、甘草、麦冬、生地、木通、陈皮，等分。

淡竹叶水煎，食后服，如前法。

有变蒸咳嗽，痰壅鼻塞声重，惺惺散，要方也。方见伤寒。

又浴法：用白芷或苦参煎汤，抱儿向避风处浴之。

有变蒸发搐者，此热甚生风，亦胎惊也。宜寻惊风法治之。泻肝，泻青丸；泻心，导赤散。如先发惊方治③，正④后变蒸又发者，此胎惊将成痫也，勿用正④法，此有痰伏心中，宜安神去痰，钱氏安神丸主之。方见心脏。

①脐字下原脱“风”，据上下文义补。

②调药：原作“药调”，据忠信堂本改。

③治：忠信堂本作“止”。

④正：忠信堂本作“止”。

上一页：脐风证治

当前页：变蒸证治

下一页：急慢惊风





* * *



原始资料来源互联网，中医世家网站整理。





急慢惊风 《育婴家秘》



* * *





急慢惊风




儿在母腹中，只是一块血肉耳。及其生也，啼声一发，然后九窍开张，四肢蠕动，如梦初觉之象；肌骨娇嫩，又如草木萌芽之象，故曰芽儿。以渐壮健，全赖父母之养，一旦有病，医药之助，不可无之。然病有三因，须明辨之。有因于胎毒者，如丹疹疮痈之类，宜解其毒，如幼婴解毒延龄丸、溯源解毒汤之类是也。有因胎禀不足者，如解颅五软之类是也，宜地黄丸主之。有因外感风寒暑湿之气得者，谓之外因；有因饮食寒热之伤得者，谓之内因；有客忤倾跌汤火得之者，谓之不内外因。如外因者，发散之；内因，消导之；内外因者，各从其症治之。临机应变，不失其宜可也。

幼婴解毒延龄丹：解胎毒，儿初生下便宜服之。

用胞衣余带近衣者，不拘长短剪下，炭火上焙干，为末，每一钱，加甘草一钱。净黄连五分，朱砂（飞），三分

为细末，用生蜜和匀，分作七服，每日取豆大许，纳儿口中，以乳送下，七日去其腹中之秽毒，自无脐风之疾。

溯源解毒汤：儿有胎疾，乳母服之，此四物汤加减也。

当归，川芎，生地，人参，连翘，黄连，陈皮，甘草，木通。

水煎浓，入竹沥服之。

丹溪曰：乳母致病，事起于默，人多玩忽，医所不知。故乳母禀受之厚薄，性情之缓急，骨肉之坚脆，德行之善恶，令儿相肖，为大关系，不可不择也。

上一页：变蒸证治

当前页：急慢惊风

下一页：惊风总论





* * *



原始资料来源互联网，中医世家网站整理。





惊风总论 《育婴家秘》



* * *





惊风总论




小儿大病是惊风，急慢阴阳便不同，

采集前贤诸秘诀，指挥后学救孩童。

钱氏云：急惊①，或闻大声，或大惊而发搐，发过则如故，此无阴也，当下之。此症本因热生于心，身热面赤，嗜饮，口中气热，大小便黄赤，剧则热也。盖热甚则生风，风属肝，此阳盛阴虚也，故下之以除其痰也。不可与巴豆大温药下之，恐触虚，热不消也。小儿热痰客于心间，因闻非常之声，则动而惊搐矣。若热极，不闻声及惊，亦自发搐也。按钱氏治之用利惊丸，亦以朱砂膏代之。

①惊：原作“慢”，据忠信堂本改。

慢惊因疾后或吐泻，脾胃虚损遍身冷，口鼻出气亦冷，手足时瘈疭，昏睡露睛，此无阳也。按钱氏用瓜蒌汤，不知其义。今用调元合建中汤。

急、慢惊，阴阳异证，切宜辨而治之。急惊合凉泻，慢惊合温补。如不分别，则误甚矣。

陈氏曰：小儿平常无事，急发壮热，手足搐搦，眼目戴上，涎潮壅塞，牙关紧急，身热面赤，此急惊风，属阳，病在腑，当治以凉。如面白身无热，口中气冷，多啼不寐，目睛上视，项背强直，牙关紧急，涎潮，或自汗，此慢惊风，属阴，病在脏，当治以温。

肝惊眼赤面青，粪下青白。

心惊面皮红赤，夜啼至晚。

肺惊气喘，饮水喉中痰鸣。

肾惊梦中咬牙，睡中惊哭。

脾惊五心烦热，干呕，腹胀不食。

又陈氏治慢惊风，初去痰，用芎蝎散；次温中，用油珠膏；后补元气，用补脾益中汤。多辛燥之药，今改用沉香礞石丸，以降其痰；调元建中汤加附子，以温其中；十全大补汤以复其元气，或用②参苓白术散。

洁古云：急惊，阳证也，俱腑受病耳。小儿客痰热于心膈，是少阳相火旺。经云：热生风，因时火盛而作。盖东方震木，得火气而发搐。木火不动，得风而动，两用利惊丸、导赤散、泻青丸、在黄丸主之。搐止，服安神丸，乃东垣安神丸也。

慢惊，阴证也，俱脏受病耳。小儿吐泻病久，脾胃虚损，若不早治则成慢惊，名曰瘈疭，似搐而非真搐。因脾虚损，故大便不聚，当去脾间风，则其利自止。既以失治，则脾肺俱虚，致肝③木所乘，是为慢惊也，当用温补。按洁古用宣风散以导脾间之风，不知其义。盖脾胃虚损，岂可用牵牛大泻元气，此不可服也。用益黄散、羌活膏皆犯辛热，大耗真气之药，不如东垣之论，其义最精。见后。

东垣曰：外物凉，宜镇心，以黄连安神丸，若气动所惊，宜钱氏寒水石安神丸。大忌防风丸，治风以辛温之药，必杀人，何也？辛散温乎，热火也。

因惊而泻青色，先治肝，以朱砂之类，勿犯寒凉之气，大禁凉惊丸。风木旺必克脾胃，当先实其土，后泻其木。阎孝忠集钱氏方，以益蓼散补土，误矣！其药有丁香辛热，以助其火，火旺土愈虚矣。青橘皮泻肺，丁香辛热④，大泻肺与大肠，脾实当泻子，今脾胃虚反更泻子而助火，重虚其土，杀人无疑矣。其风木⑤既旺，有关脉洪大，掌中热，腹皮热，岂可以助火泻金？今立一方，先泻火补金，大补其土，之为神治之法，宜黄芪汤主之，乃治慢惊之神药也。即调元汤加芍药是也。

丹溪曰：惊风有二：慢惊属脾虚，所主多死，宜温补。一云温补宜参术煎汤，下安神丸；急惊属痰热，宜凉惊。一云用养血药作汤，下降火清痰丸子。钱氏凉惊丸，世以一概通治二证，其谬。

急慢发热、口疮、心肺伏热、痰热、痰嗽、痰喘，并用涌法，重则瓜蒂散，轻则用苦参末，小豆末，以淡豆豉汤⑥调服吐之。吐后搐定，更宜防风通圣散为末，蜜丸服之。

《全婴方》云：惊证因风则目青、面红、发搐，其病在肝；因惊，舌疮面赤，忽然作声发搐，其病在心；因食，则嗄吐气而发搐，其病在脾，皆阳痫也。脾胃经虚则生粘痰，痰涎者，脾胃所出也。痰则凝滞，在于咽喉，如牵锯之声。时复瘈疭，或因吐泻所致。脾虚则肺亦虚，痰涎流溢，其证亦然，此阴痫也。

身热脉浮，精神恍惚，或吐泻不思乳食，发搐，即吐不泻，又能乳食，发搐，亦半阴半阳合病者也。

亦有急惊，凉泻⑦而不愈，或与吐下药太过者，变为慢惊。又有慢惊温补而不愈，变为急惊者。

①补脾：原作“销脾”，据忠信堂本改。

②或字下原脱“用”，据忠信堂本补。

③肝：原作“按”，据忠信堂本改。

④辛热：原作“热”，据忠信堂本改。

⑤风木：原作“风未”，据上文及忠信堂本改。

⑥淡豆豉汤：原作“淡蒸汁”，据忠信堂本改。

⑦凉泻：原作“泻凉”，据忠信堂本改。

急慢惊风，症有阴阳，证有顺逆，搐有真假，治有次第，不可不知。其候可预防者，如目鲜、目眩、目白、目青、目斜、目闭、目转、目瞪，声实、声嗄、声战、声轻、咂口弄舌、卷舌、露筋、嘘风、撮口，噎乳噎食，忽然定睛，吐涎沫，扭项摇头，仰身擦面，藏头畏明，手挛手战，脚挛不伸，忽撩忽乱，失张失志，精神恍惚，睡卧不宁，睡中喜笑，困啮齿龈，心烦躁啼哭咬人，面脸色变，或红或青，身舒用力，呢呢作声者，巳上应，乃急惊之先兆也。宜预防之，驱风膏、钱氏抱龙丸。

凡见摇头斜视，以手抹人，昏睡喜卧，额上多汗，身亦粘汗，其脉沉细，即是慢惊之候。宜急温之，调元汤、建中汤、定心丸主之。

病有阴阳，急惊风属实热，病在肝心二脏，谓之阳病，慢惊风属虚寒，病在脾肺二脏，谓之阴痫，此以寒热分阴阳也。五脏为阴，六腑为阳，急惊发于六腑，为易治；慢惊发于五脏，为难治，此以脏腑分阴阳也。

证分顺逆者，男发搐目左视，握拳拇指在外者为顺，反此者逆。女发搐目右视，握拳拇指在内者为顺，反此者逆。盖天地之道，阳左阴右，阳外阴内也①。

钱氏云：男发搐目左视无声，右视有声，女发搐目右视无声，左视有声，相胜故也。盖震东兑西，男女之定位也。震属乙木，兑属辛金，肝肺之分位也。男子生于寅而左行，女子生于申而右行，左右者，阴阳之道路也。今男搐左视无声，寅乃甲之旺位，乙之从甲，妹之从兄也。故为顺而无声。右则从庚，乙与庚合，金木相击而有声也。女搐右视无声，申乃庚金旺位，辛之从庚，妹之从兄也，故为顺而无声。左则从丙，辛与丙合，火金钉灼而有声也。《活幼心书》顺搐散可取用之。如此观之，急惊风为顺而易治，慢惊风为逆面难治。

搐有真假，此钱氏论百日内发搐之证也。真者不过三两次必死，假者发频不为重。真者内生惊痫，假者外生风冷。盖血气未实，不能胜任，乃发搐也。欲知假者，口中气出热也，治之可发散。

按钱氏肝主病云：气温则内生，气热则外生。外生者病在表，故可治。发散宜泻青丸去大黄，加天麻、全蝎主之。内生者病在里，乃气动之病也，周岁以后小儿宜泻其本脏，当归龙荟丸主之。

治有次第，初发搐时，卒然昏绝，牙关紧急，俗用掐法、灸法以醒其惊者，盖不知昏绝口噤，皆痰涎壅塞之所为也。轻者可掐可灸即醒，重则先用嚏惊散吹鼻中，嚏出可治；不出则用霹雳散，必醒。如不嚏不醒，不可治也。次用开关散擦牙，涎出自开，然后进药，急慢同法。

如痰涎壅塞，或吐之，或利之，皆非其治也。盖痰之上壅者，火载而上也，譬如釜中之水溢沸，故云扬扬止沸，不如釜底去薪。今不泻火，而但吐之利之，前痰虽去，后痰壅塞复至矣。急惊风用朱砂膏、揭风汤，甚则用礞石滚痰丸。慢惊风用星香散，甚则以礞石丸降之，痰去则搐自止矣。搐不止者，依后法治之。搐止惊退，可以安也。急，用钱氏凉惊丸；慢，用温惊定心丸。此治急慢惊风，始终之要药也。

急慢惊风，气喘气鸣，手足冷，皆不可治。

急慢下证贵先知，风在肝经食在脾，

惊恐伤心神志乱，观其发搐在何时。

钱氏曰：伤风得之，口中气出热，呵久顿闷，手足摇动，当发散。小儿本怯者，多此病也。

钱氏曰：因食得之，身体温，多睡多唾，或吐，不思食而搐，当先定搐，后安神。

①阳外阴内也：原作“阳内阴外也”。据忠信堂本改。

凡因嬉戏，指虫蚁以阻之者，或因啼哭，扮称异类以止之者，皆能作搐。盖心藏神，心主惊，惊则伤神；肾藏志，肾主恐，恐刚伤志。神志既伤，则心肾俱虚，而胆亦怯矣。如此搐者，若作惊搐治之，误矣。宜补心肾之神志，定志丸主之。

钱氏曰：病潮热，寅卯辰时身体壮热，目上视，手足摇动，口内生热涎，顿闷项急，此肝旺也。洁古云：潮热于寅卯辰时，木旺之位，是肝旺也。当先补肾水，以制心火：地黄丸；后泻肝以止其搐：泻青丸。

因潮热，巳午未时发搐，心神惊悸，目上视，白睛赤色，牙关紧急，口内诞潮，此心旺也。洁古云：已午未时，火旺之位而热搐者，心热也，导赤散、凉惊丸。钱氏方或本通散，以泻心肝之火。

因潮热，申酉戍时不甚搐而喘，目微斜视，身体似热，睡露睛，手足冷，大便淡黄水，是肺旺也。洁古云：申酉戍时，金旺之位，而肝木强、法当补脾，恐被木之贼所克害。当泻心肝以挫其势，而后补肺，按泻心肝，宜木通散；补脾，钱氏异功散；治肺又小阿胶散。

因嘲热，亥子丑时，不甚搐，而卧不稳，身体温壮，目睛紧斜视，喉中有痰，大便银褐色，乳食不消，多睡不醒。洁古云：皆因大病之后，脾胃虚损，多有此病，故宜补脾凉心。按：补脾宜异功散，凉心宜凉惊丸。皆钱氏方。

按：钱氏、洁古论日夜发搐证治，亦有阴阳之分。寅卯辰后巳午未，阳之位也。由酉戍亥子丑，阴之位也。故肝心之搐，多用凉泻；肺脾之搐，多用温补也。

他病传来发搐多，或因搐后发他疴，

能将脉证分虚实，从本从标治不讹。

脐风发搐，此胎毒也。儿生一腊之内，多啼不乳，或撮唇，或牙关紧，或肚大，或脐突①发搐拍者，此胎惊也，谓之真搐。生于内着气喘痰鸣，手足冷者不抬。详见脐风。

变蒸发搐，此胎病也。因变蒸之后，或伤风，或伤乳，或吃惊，或发搐。百日之内，搐有真假，说见前。皆曰胎惊。真搐者频发必死，假搐者，宜散风化痰安神，至圣保命丹主之。百日以后，发搐口中气热，此肝旺病也。宜泻青丸、竹叶汤，入砂糖少许化服，后以至圣保命丹安神。如逢变蒸之期，必发搐者，此治痫也。自内生者，若不急治，后成终身之病，宜安魂、镇心、定魂，频频细与服之，以不发为度，秘传三圣散主之。

秘传三圣散：白滑石（飞），两半。甘草，二钱半和匀，作三分。

一用青黛，一线和匀，名镇心散，早以淡竹叶汤下。

一用朱砂（飞），一钱和匀，名镇心散，午用灯心汤下。

一用苦梗细末和匀，名定魂散，晚用苏叶汤下。

外感伤风发搐，其病在肝，即前伤风发搐也。治同法。如肝有风、甚则角弓反张，似无瘹，似痉症，此有搐也，宜泻肝散风。盖足厥阴经之脉，随肾②脉循脊里，上至巅顶。脊旁两行，则足太阳膀胱脉也，故风甚，同见证也，宜加减穹合汤生之。如脊下客三指者不治。

人参，柴胡，黄岑，杏仁（去尖），麻黄（不去根、芦），一分。甘草、川芎、葛根、升麻、羌活、当归、防风、石膏。

此泻青、柴胡、麻黄、葛根四方加减也，并为细末，钓藤调服。

伤食发搐，其病在脾，谓之食痫，即①脐突：原作“脐尖”，据忠信堂本改。2肾脉：忠信堂本作“督脉”。

伤食①发搐病也。搐甚者，如前治法。夭甚者宜用轻剂下之，去其食热，三黄枳术丸主之。

三黄枳术丸：黄芩，二钱。黄连（酒洗）、大黄（酒煨）、神曲（炒）、陈皮、白术，各一钱。枳实五分

为末，汤浸蒸饼丸，百沸汤下。

中暑发搐，一名暑风，宜清暑、惊心、下痰、安神，却暑汤主之。

五苓散，一两。黄连（末）、甘草（末），各二钱五分。朱砂（飞），一线半

和匀，蜜丸如芡实大，每服一丸，麦门冬煎汤下。此辰砂五苓散也。

霍乱发搐，其病在胃，此干霍乱也，神气变乱，心腹绞痛，不吐不泻，所以邪气上下不得出，陈氏所谓气逆而作搐，痰聚发惊是也。不急治之，必死。先用涌吐法，宜瓜蒂散，吐出积食，痰散气顺后，和其胃气，以藿香正气散主之。

藿香正气散：藿香、紫苏、白芷，各二钱。厚朴，姜、白术、陈皮（去白）、桔梗、半夏，各四分。甘草（炙），二钱。加枳实（麸），六分

为细末，姜汁调服。

吐法：瓜蒂、猪牙皂、朱砂。并为末，每少许，以淡豆豉汤服，即吐。

吐泻发搐者，病在肝。先病吐泻，后发搐者。此因吐泻不止，脾虚生风，乃慢惊风也。治法同后，但吐泻未止，又加发搐者，宜参苓白术散，加肉豆蔻，作丸服。

如先发搐，后吐泻者，此因病时多服利惊之药，脾胃受伤所致。宜参苓白术散，或散或蜜丸，如龙眼大，每用一丸，米饮下。如搐甚胀泄者，乃遗屎也，不治。

痢疾发搐者，其病在肝。先病未止，而又发搐者，此因误服丁香、木香、豆蔻等方辛热止痢之剂太多，以致内有积热则生风也。盖肝为厥阴风木，在里则便脓血，在外则为痈胀，肝乃属火，反服辛热助火之药，安得不发搐也？直用泻青丸，加黄芩、黄连，蜜丸，甘草汤下。此泻青、三黄丸二方合也。如痢止后发搐者，作脾虚治，同慢惊风法，东垣调元汤加白芍汤主之。

搐后①变痢，此表邪入里也。益风伤脾，入里则便脓血。先用小柴胡汤加大黄下之，后以加减龙荟丸主之。

当归、川芎、陈皮、青皮各一钱。黄连（酒炒），各一钱半。山栀仁、木香各五分。人参一钱。炙草一钱。

为末，别用阿胶三钱，溶化作丸，陈米饮下。

疟疾发搐者，其病在肝脾。此有三证，或并病者。疟至发热则搐，疟止搐止，日日如之，病却是者，不必治搐，但治其疟，疟退搐亦退也。初起宜用劫药，风疟小柴胡汤，暑疟用白虎汤，食疟用平胃散，痰疟用槟榔吐出其痰即愈，久疟补脾平肝，宜加减平疟养脾丸主之。

黄芪（炙）、人参各一钱。白术、当归、白茯苓、半夏曲、黄芩、陈皮、常山、鳖甲（九肋者醋炙）、使君子肉，各一分。柴胡、苹果、厚朴、姜、神曲（炒），各七分。肉桂五分。青皮，六分。炙草，五分

神曲糊丸，陈米汤下。

①伤食：原作“煎伤”。据忠信堂本改。

②搐后：原为“不后”，据忠信堂本改。

先搐后疟者，此肝传脾也，宜养脾平疟丸主之。

先疟后搐者，脾虚损，肝本乘之也，为慢惊风，治同慢惊。

咳嗽发搐者，病在肝肺。肝木肺金，金木相搏，故成此病。得此看多不治，但观新久衰旺何如，如初得咳嗽。数十声不止而发搐，此痰盛气逆也，所谓气逆而作搐，痰聚而发惊是也。宜丹溪薄荷散主之。如久咳发搐者，面目唇白。咳而喘促，此肺虚而肝木乘之也，病不可治。无上证者，身热而渴，宜小阿胶散，或搐甚者，宜先补肺后泻肝，补肺以阿胶散，泻肝以泻青丸主之。

如搐后咳嗽者，惊痰未去也，宜丹溪镇惊儿主之。以上方并见前。

丹毒发搐者，病在少阳。少阳者，胆之相火也。先搐后发丹瘤者，此毒火自内出外也，可治；先发丹后发搐者，毒自外人内也，必死。自内出者火之余，宜发做解毒及砭法。防风通圣散主之。或用加减升麻葛根汤。

桔梗、干葛、升麻、川芎、赤芍、归尾、羌活、柴胡、甘草，各等分。

井水煎服。此惊丹之要药也。

疮痈发搐，此胎毒也。小儿身生虫疥，浸淫痒痛，不知用药，内服解毒之剂，外用毗硫毒药搽之，疮忽自平，或不搽自平者，其候腹胀便秘，肢无血色，目闭不开而发搐者，乃恶候也，急进解毒之剂。疮出方生，疮不出加喘者死。雄黄解毒丸主之。

雄黄（另研）、郁金，各一两。巴豆（去油，炒焦）八钱。乳香（另研），没药（另研），各二钱

备制为未，醋糊丸，朱砂衣。

此方治诸恶病甚妙。

凡小儿未周岁者，不问痈毒、疮疥。丹瘤，但发搐者，皆难治。脾胃嫩脆，谷气未实，难以药攻也。

痘疹发搐者，其病在心。初发热时作搐，此疮毒欲出也，宜情心安神，导赤散入朱砂末调服，神效。疮出搐止者，吉；疮出搐不止者。凶。疮正发时作搐者，宜钱氏凉惊丸，加朱砂主之。搐不止者，不治。疮结靥作搐者，此非正大靥乃倒靥也，疮毒陷于内，乃凶恶之候，急用雄黄解毒丸，紫草井水效汤下，疮复起者，吉；搐不止者，凶。

上一页：急慢惊风

当前页：惊风总论

下一页：搐后余症





* * *



原始资料来源互联网，中医世家网站整理。





搐后余症 《育婴家秘》



* * *





搐后余症




病有搐久不止，其舌黑者，热剧也。内取凉惊丸，外用生薄荷叶煎汤洗之，舌转红者可治。《五涵歌》曰：伤寒舌黑洗不红，药洗分明见吉凶①，即此意也。

①伤寒舌黑洗不红，药洗分明见吉凶：原作“伤寒舌黑留不红者凶，药洗胡见吉凶”，据忠信堂本改。

病有搐久未止，大小便秘者，宜八正散主之。如大便四、五日不通者，不可利之，恐损其胃气，宜猪胆汁导法通之，神效。

病有唇内生疮者，此热在心脾二经也。内服洗心散，外以柏连散加朱砂搽之，神效。

病有日久，其搐似止不止，神昏有痰者，不早治之必成痫证。此病在心，宜利惊丸主之。

龙胆草、防风、真青黛、芦荟、胆星、钓藤，各二钱。铁花粉，牙硝，各一钱。朱砂（飞），一钱。冰片，麝香。各少许

蜜丸，芡实大，每服一丸，金银煎汤了。

病有搐时失音者，宜本通汤主之。

木通、石菖蒲、防风、苦梗、真桑、螵蛸、全蝎（烙）、炙甘草、僵委，各二钱半。胆星，一钱。

共末，每服二字，柴苏三片，煎汤调服。

病有搐后失音者，此痰入心肺窍中故也。如不早治，必喑成废人矣，宜加减钱氏安神丸主之。

黄芪（炙）、人参、归身、川穹、麦门冬（去心）、石菖蒲、木通、炙甘草、远志（去心，姜法浸、焙干），各一钱，寒水石一钱半。

蜜丸，芡实大，每服一丸，苏叶三片，前汤下。每日取獖猪心连肺管处，割一半煎汤饮之，以助药力。久眼神效。

病有搐时鼻血不止者，此肺热症，肝乘肺也。又有心火上炎者，以心火乘肺也。宜泻心肝之火，朱砂凉膈丸主之。

黄芩、黄连、山栀仁、连翘、桔梗、甘草、人参，各等分。薄荷叶减半。朱砂（飞），为衣。

蜜丸，芡实大，麦冬汤下。

病有搐后目不明者。此肝虚也，地黄丸主之。

病有余热不退者，当察其虚实治之。如身壮热，面赤唇燥，大小便不利，此热为实，因服补脾之药太早，宜小柴胡汤①加大黄主之。如面[白光]白，大小便自调，唇润者，此虚热也，宜清心丸主之。

人参、麦冬、茯苓、柴胡、防风、炙甘草。各一钱。朱砂（飞），五分。

蜜丸，芡实大，金箔十片为衣，每服一丸，淡竹叶汤下。

病后发热喘咳者，当察其虚实治之。如身热饮水，鼻干唇燥，脉疾有力者，此热在心肺。为实，宜从小便利之，宁肺散主之②

桑白皮（炒）、葶苈子（炒）、赤茯苓、车前子、山栀仁，各等分。炙甘草。减半。

姜枣引，煎服。

如面[白光]白，不热不渴，此虚也，阿胶散主之。

病后肌肤消瘦，精神昏愦者。此惊疳也，宜安神丸主之。

茯神（去心）、芦荟、琥珀、黄连、赤茯苓，各三钱。胆星、远志、甘草（汤煮，晒干）、虾麻灰，各一线。石菖蒲，使君子肉各一钱。

山药煮糊丸，灯心汤下。

病后食少形瘦者，宜补脾和中丸主之。

钱氏异功散一两。加青皮、砂仁、使君子各一线

另取神曲作糊为丸，陈米汤下。

凡病搐止后宜补胃，参苓白术散，或蜜为丸，甚效。

见病搐后，以养心安种定志丸主之。方俱见前。

上一页：惊风总论

当前页：搐后余症

下一页：痫





* * *



原始资料来源互联网，中医世家网站整理。





痫 《育婴家秘》



* * *





痫




惊自心生风自肝，凡因病后见痫瘫，

急求妙手施方法，父母因循作废残。

病者，其候卒然忽倒，四肢强直，目团或翻上不转，口噤或有咬其舌者，口中涎出，或有无涎者，面色或青或白，或作六畜声，其状不一，乃小儿之恶候也。一时即醒如常矣。其发也，或以旬日计，或以月计，或以年计。古人有三痫五痫之名，证治太多，又与急、慢惊同论，似无一定之说，故后学不知其所从也。虽有论者，不过依样画葫芦耳。思不自惴，强为辨之；所谓三痫者，原其得病之因也；所谓五痫者，叙其病发之状也。惊久成痫，痫者，慢惊风之变症也。不然何以小儿之发搐者，皆有治法，而发痫者，至终身更无治法耶？管见如是，惟高明者择之。

痫之所起，由于父母之因循③，医之无远虑也。且如初发搐时，或有不治自愈者，或有因掐法而愈者，父母喜之，见其易退，此无他苦，恬不加意，或有频发之时，不过请医掐之，请巫祷之而已，不知求上智之医以断之，乃为终身不治之症，此父母之过也。其为医者，当初起病之时，如风痫则发之，食痫则下之，惊痫则安之，幸其病退，以为能也，及其再发，不过仍用前法，更不思有结痰在心，以致沉疴，为终身之病，此医之过也。

①胡字不原脱“汤”，据忠信堂本改。

②敞字下原脱“主之”据忠信堂本补。

③由于父母之因循：原作“因父母之循”。据忠信堂本改。

治痫之法，幼科所载，其方甚多，而无可取者也。惟钱氏五色丸、《宝鉴》琥珀寿星丸及甘遂猪胆汤和苏丸三者．诚治痫之要药也。今予本此三法，新立一方，屡试屡验如神，乃名为断痫丸。

黄连、礞石、石菖蒲、朱砂、珍珠、铁花粉、胆星，各五分。甘遂三分，沉香二分，茯苓二钱。

共末熬膏，为末，别用人参一钱白术三钱，煮糊为丸，芡实大。每用一丸，取獖猪心一个劈开，入药在内，将线扎住，长流水煮熟，取出丸子研细，灯心汤调下，以猪心及汁，与儿食之，三日服一丸。

又宜常服参砂膏①，以通心气。

朱砂，五钱。牙硝、雄黄（飞），二钱半。麝香，一线。金银箔，各十五片。真白附子、枳壳（麸），各三钱。川芎、白茯苓，各四钱，人参、黄连、远志肉，各二钱。

前五味另研匀，后七味共末和匀，蜜丸，芡实大，每服一丸，用麦冬煎汤下。此朱砂膏加减也。

痫之为病，乃痰迷心窍之所致也，初病之时，便宜服通窍化痰镇心之剂。医者虑不及此，执用平日治惊之法，父母不肯早治，淹延年久，其状如痴、如健忘者，终不可治也。常见在火水而卒发者，后致天伤亦多矣。

胎痫，由儿在母腹中受惊气得之，生来便有是病者，不可治也。

按；大无云一小儿周岁，因长老摩顶受记，僧人念咒，恐惧发搐，痰涎有声。目多白睛，强项背，一时许方醒。安后见皂衣入即发，多服犀、珠、脑、麝镇坠之药，巳四年余，此症尚在，又添行步动作、神思如痴，诊其脉沉弦而急。

《针经》云：心脉洪大，痫瘈筋柔，病久气弱，多服镇坠寒凉之剂，复损其气，故添动作如痴。先灸两跭各二壮，然后服药，后肝脉小急。盖小儿神气尚弱，因而被惊，神思无依，又动于肝，肝主筋，故瘈疭筋挛。立方名沉香天麻汤。

经曰：恐则气下，精怯而上焦闭，以羌活、独活之苦温，引气上行，又入太阳为引，故用以为君；天麻、防风辛温以散火，甘草、当归辛甘温以补气血之不足，故养脾气，是以为臣；附子、川乌、益智大辛温行阳退阴，又主助胃，肾主五液，人脾为涎，以生姜、半夏燥湿化痰，沉香辛温，体重气清，去怯安神，故以为使。

钱氏云：一小儿吐泻，诸医药下之，至虚变慢惊，手足瘈疭而身冷。医复与八正散，口不能食，而胃中虚，故利大小便即死。久则脾肾俱应，常身冷而目闭，必用益黄散、四君子丸补脾，遂能饮食。又不愈，以地黄丸补肾，一月而安。引此—事，以为治痫者之法。

灸法：按《针经》云：癫痫瘈疭，不知所苦，两跃，男阳文阴。洁古云：昼发灸阳跃中脉穴②，夜发灸阴跃照海穴。各二七壮。

①参砂膏：原作“参以膏”，据忠信堂本改。

②中脉穴：疑为申脉穴。

③因受风寒之气得之：忠信堂本无“得之”二字。

瘫者，手足或挛曲强直，或软缓无力，不能举动，或左或右，其人目视不正，口中流涎，语言蹇涩。因受风寒之气得之③，未得发散。初病搐时，日久不醒，以致风湿之气深入筋骨。后虽搐止，手足之病未平，如五软五硬之状，父母因循，不知早治，遂成废疾。

治瘫之法，当视其在左在右。在左者为血虚，其治在肝。肝主筋，肝血虚，则筋无所养，故筋急拘挛强直，宜补肾，地黄丸主之，乃虚则补其母也。

山药、山茱萸（酒洗、取肉）、熟地，各三钱。独活、川续断（酒洗）、茯苓、丹皮、泽泻。各二钱

手不利，加肉桂；足不利，加牛膝。手足俱不利，并加之，各二钱。蜜丸，空心温酒下。此地黄丸加减法也。

在右者为痰，其治在脾。脾主四肢，手足为痰诞流注经络①，故手足缓而不能举也。宜补脾行痰，大补丸主之。

炙黄芪、人参、白术、白茯苓、炙甘草、当归、川穹、白芍（酒炒）、半夏（泡）、陈皮，各二钱。川乌（炮）三分。酒糊丸，姜汤下。

此十全大补汤加减也。更灸曲池、三里、绝骨、肩髃各二七壮。若口眼逆向一边者。灸颊车穴，左灸右，右灸右，即止。

①手足为痰涎流注经络：原作“手夜为液痰流经络”，据忠信堂本改。

上一页：搐后余症

当前页：痫

下一页：惊风诸证





* * *



原始资料来源互联网，中医世家网站整理。





惊风诸证 《育婴家秘》



* * *





惊风诸证




儿多异病状如痫，莫作真搐一例看，

家秘幼科皆有法，非人勿示泄心传。

天瘹似痫：天瘹者。壮热惊悸，眼自翻腾，手足搐掣，或哭或笑，容怒无常，甚者爪甲皆青紫之状，此肝病也，但不睡卧耳。宜解利风邪则愈，钓藤散主之。

钩藤、白茯苓，各五分。大黄（包煨）二分半。防风、朱砂、蝉蜕、羌活、独活、青皮、甘草，各三分。

末，姜蜜调服，此泻青丸加减也。

又方用：钓藤、人参、犀角屑，各五分。炙甘草、天麻、全蝎，各二分半。为末，薄荷汤调服。

内瘹似痫：内瘹者，腹痛多啼，唇黑囊肿，伛偻反张，眼内有红的斑黑者也，此肝病也，但不昏困耳，乃受寒气所致。先是内脏抽掣，极病狂叫，则泄泻缩脚，肠痛而啼。内瘹一过，外证抽掣又来，内外交攻，极难调理，须分内外用药治之。内瘹甚者，宜乳香膏主之。

乳香，五分。沉香，一钱。

为极细末，蜜丸，如梧桐子大，每服二丸，用石菖蒲、钓藤煎汤下。

又方，木香丸

没药、茴香、木香（炒），各等分。钓藤、同上、全蝎、乳香、各半分。

先研乳香，另放，后研上诸药为末，取蒜少许，研和匀为丸，梧桐子大，每服二丸，酒下。

按此二万，治内瘹之要药也，内瘹甚者，宜钩藤丸主之。

钩藤、白茯苓各五分。天麻、防风、朱砂（飞）、蝉蜕、羌活、独活、青皮、炙甘草各二分半。

除朱砂另研，余为末，水煎，调朱砂末服。

按：天瘹内瘹二证，百日内小儿多有之。此二者，皆肝之病也。盖厥阳肝经，内行于小肠，外行于背，故外感伤风，热则为天瘹，内伤寒冷，则为内瘹。故曰：天瘹者阳也，内瘹者阴也。

病有盘肠腹痛似内瘹者，乃小肠气痛也。亦令腹痛作啼，伛偻腰曲，于痛多啼，额上有汗，此小肠为冷气所搏然耳。宜用和平温气之剂，川楝子散主之。眼内无红筋黑斑，囊不肿者：

木香、小茴香（盐炒、去盐），各一钱。川楝肉，二钱。用巴豆二粒炒，去豆共末，酒调服。

客忤似痫：小儿神气怯弱，外邪客气，兽马异物，暴触而忤之。其候口吐青黄白沬，水谷鲜杂，面色变异，喘急腹痛，反侧瘈疭，状似惊痫，脉来弦急而数。视其口中悬壅，在左右若有小肿核，即以竹针刺溃，或以指甲摘破治之。当辟邪正气，散惊安神，久延则难为力也。古方作客忤及中恶者，急作醋炭，服苏台丸。此方治客忤、中恶之要药也。

全按：客忤者，谓客邪之气忤其儿之正气也。论其所忤，不但外邪之气与人物之气自鼻而入，乃外因之客忤也，闻见之惊，自心而生，乃内因之客忤也。然邪之所凑，其气必虚，小儿神气既虚，故易动耳。邪有微甚，治有轻重，幼科混同论之，所谓辨之未辨者矣。夫痫则病发而困，忤则病发而醒，此似痫而非痫也。若发而困，亦真痫矣。予特表而出之。按手指三关纹，经曰：脉候若深青，情知四足惊，赤因水火得，红色是人惊。此洞客忤者，以此辨。

养小儿之法，详见前卷育婴四要中。凡小儿客忤中恶诸病，皆父母及抱养者之过也。或因生人远来忤者，或因六畜忤者，或因戏冷水忤者，皆外生者也。人物之气，自鼻而入 上冲巅预。经曰：五气入鼻，藏于心肺。肺主皮毛，心主血脉，顶巅之上，诸阳之所会也，邪中之即病矣。宜用沐体法、涂囟法治其外，吹鼻法搐之，内服对证之药，以扶正气为主，正气胜则邪气自退也（并用酿乳汤）。

病时睡不醒，醒而喜睡者，忤之微也。宜发散惺惺散。

人参、白术、白茯苓、炙甘草、桔梗、天花粉各等分，细辛，减半。一方加防风、川芎各等分水煎，薄荷叶引，微汗妙。

治体法：治客忤中恶自利诸证，有邪者当宜浴之。

川穹、苍术、白芷、藁本、零陵香，各等分。长流水煎，去渣，向无风处浴之，浴后睡片时。

涂囟法：治客忤白虎证。伏龙肝散。

壮心、黄土，一钱。雄黄，五分。麝香，少许。枣肉和丸，捏作饼子，如钱样，四围出囟一分，囟门上安饼，取艾作小炷，灸三壮。

搐鼻法：《一名救苦散》治伤风寒，头目不清并容忤。

川芎、藿香、藜芦，各三钱。玄胡索、牡丹皮、朱砂（飞），各—钱。

为极细末，少许吹鼻，得嚏，则邪气出矣。如病时，客忤症悉具者，此忤之甚也。宜表里发散，摄生饮、安神惊气丸主之。

摄生饮：治一切卒中。大小科同。

南里（包煨）、木香、半夏（泡），各一钱半。北细辛、生苍术①、石菖蒲、甘草，各一钱。为未，每用生姜同水煎，调惊气丸服。

惊气丸：治惊忧积气，又受风邪，发则牙关紧急，诞潮昏塞，团则精神如痴，又可治痫。

木香、白僵蚕、白花蛇肉（酒洗，焙）、橘红（去白）、天麻、麻黄（去根节）、钱花粉，各半两。全蝎二钱半。苏子一两。胆星半两。朱砂（飞），二钱半。脑麝少许，另入。

此许学土方也。蜜托，芡实大，每服一丸。

痫用薄荷金银汤下。

①生疮术：原作“生花术”，据忠信堂本改。

以上治外中客忤之法。

如抱儿骑马，或父母骑马远归，未及换衣熏衣即抱其儿，或戏抱儿在马鞍上坐得病者，此名马客忤，或闻马嘶著惊者，取马尾烧烟熏儿面，频熏以醒为度。

如见生人、异扮人，或六畜跳跃异者，或鬼神恶状者，或迅雷击鼓、一切大声使儿成客忤者，此内生之病也。宜安神去痰，不尔，病根日深，但见闻原忤之例即发，此成痫矣。抱龙丸主之。

水银，二两。铅，一两五钱。溶化入水银制死。以柳枝烧成珠，又入朱砂末、乳香末各一两在内，乘热用柳木槌擂匀，为丸芡实丸大，每一丸，空心井花水下，服后令睡，不可惊动。或作小丸服亦妙。此钱氏五色丸加减也。

如见平常惯熟之人，喜啖之果，玩戏之物，有所不得，则忤其意，但见神昏不食，即其病也。宜顺意，更与之，及服安神之剂，沉香妨主之。

人参，五分。白术、陈皮（去白）、枳壳（麸）、桔梗、青礞石、硝煅（金色），各一两。炙甘草、沉香各五分。朱砂（飞），一钱。黄连，一钱半。

神曲糊为丸，黍米大，麦冬汤下。

小儿客忤者，吾以为父母之过：有所喜者，乃戏而夺之，则怒而哭矣；有所畏者，乃戏而吓之，则想而惊矣。夫失所喜者，思则伤脾；遇所畏者，惊则伤心。因循而成痫，谁之过哉？

中恶似痫：此客忤之甚者，乃小儿危恶症也。其候因初中恶毒，心腹刺痛，胶皮青黑不能啼息，闷乱欲死。古方治此先用皂角末吹鼻①，急服苏合香丸。全按：中恶与尸厥同，但腹不鸣，心腹俱暖也。此有二证，幼科未辨。有中恶毒之气，自鼻而入，心肺受之，故忽然倒地，四肢厥冷，两手握拳，不能喘息也。有中恶毒之物，自口而入，肠胃受之，故心腹刺痛，腹皮青黑，闷乱欲死者。先用霹雳散搐鼻，分醒进药，仍以杀鬼丸房内烧之，以熏百鬼恶气。

①吹鼻：原作“治鼻”，据忠信堂本改。

霹雳散：治卒恶死者。

牙皂，三分。细辛、川穹、白芷，各五钱。羊踯躅花，一分半。雄黄，二分。麝香，少许。

并末，每用少许，灯心三寸长，蘸点鼻内，喷嚏为验。

杀鬼丸：雄、雌黄各二两。牯羊骨。虎头骨，②各一两。龙骨，鳖甲。鲮鲤甲，刺猬皮，各三两。樗鸡，十五枚，无，即以芫青五枚代之。川芎，白蒺藜，鬼臼，禹余粮，东门上雄鸡头一枚，用蜡二十两为丸，梧子大。门口房内烧之，男左女右臂上带一丸，可辟百鬼。如中恶毒之气即死者，宜返魂汤主之。即仲景麻黄汤也。

麻黄（去根节），三钱。杏仁（去皮尖），七个。炙甘草，一钱。

水一盏，煎半盏，分开细服。

②头字下原脱”骨”，据忠信堂本补。

如中恶毒之物卒死者，宜雄黄解毒丸主之。方见惊风。

又方通治中毒，用降真香、白胶香、沉香、虎头骨、鬼臼、龙胆草、人参、白茯苓、雄黄，各五钱。麝香一钱。

炼蜜丸，芡实大，乳香汤下，或令儿佩带一丸，即烧卧房妙。

儿忽大叫一声而闷绝者，亦中恶例，不治。

白虎似痫：白虎者，流年白虎神，太岁后五位，是所占之方，不可犯也。小儿变蒸未满者，乳母无知，抱儿向其方顽戏，更触犯之，使儿不精爽，两目视物不转，手如数物，此客忤之轻者也。宜用浴作法，更以杀鬼丸房内烧之，使儿闻其烟，又取伏龙肝，捣醋和丸球大，摩儿头及五心，效。乡俗妇人以鸡子一枚遍身摩之，送粪地埋之，亦禳法也。

邪崇似痫：汗濯儿衣，不可夜露，恐为睢鸟落羽所污，染触儿身，未有不为痫者，其后，面色变异①，见人羞怕。宜常用前浴体法，房中烧杀鬼丸，又以囊盛一丸，挂儿背上，男左女右。宜辟邪丸主之。

人参、白茯苓、炙甘草、使君子肉、夜明砂、干蟾（灰），各一钱。沉香，五分。雄黄（飞）、朱砂（飞），各一钱。黄连，一钱五分。麝香，少许。

猪胆汁和粟米糊为丸，黍米大，每服二十一丸至三十五丸，米饮下。

①变异：原作“变不常”，据忠信堂本改。

马脾风似痫：小儿肺胀喘溺，胸高气逆，两胁扇动，鼻张闷乱，嗽喝声嗄，痰涎潮塞，俗谓之马脾风者，宜雄黄夺命散主之。

黑白丑参，两半，取头末半两大，黄槟榔，各半两。木香，三钱。

为末，三岁者，服二钱，温水调服。

涎多者，加轻粉少许方见《丹溪附余》。

虫痛似痫：小儿本怯，致胃虚冷，则虫痛而心痛，口中沫及涎水出，发痛有时，但目不斜，手不搐也。宜木香化虫丸主之。

槟榔，一钱。木香、鹤虱、贯仲、锡灰、干漆（炒尽烟）、使君子肉，各五分。轻粉，二钱。巴豆肉、雷丸，各二钱半。

飞罗面作糊为丸，五更米饮下。

痓痉似痫：其症项背强直，腰身反张，摇头掣手瘈疭，噤口不语，发热腹痛，镇目不醒，病在足太阳经。其候有二：如面红眼赤，牙紧手张，痰涎壅甚。昏愦烦渴，小便赤涩，先谵语而发者，此刚痉也，宜小柴胡加大黄汤方见前。如大便滑泄，不渴不语，手足先冷而发者，此柔痓也，宜理中加桂枝汤主之。理中汤加桂技、白芍，水煎服。

上一页：痫

当前页：惊风诸证

下一页：冶诸热证





* * *



原始资料来源互联网，中医世家网站整理。





冶诸热证 《育婴家秘》



* * *





冶诸热证




阳在身中主发生，奈何拂郁热熬煎，

婴孩本是纯阳体，热证推求有数般。

人身之中，温养脏腑，流通荣卫者，阳气也。有风寒伤之于外，则荣卫之气不行，水谷伤之于内，则脏腑之气不行。不行则阳气拂郁而热生焉。故随其所发，以为热病之名也。夫伤有轻重，则热有微盛，病有新久，则热有虚实。此其当辨者也。钱氏有论，详见下文。

按钱氏云；心热者视其睡，口中气温或合面而卧及上窜，掐头①咬牙，泻心汤生之；肝热者手寻衣领及乱捻物，泻青丸主之；脾热者，其热在肌肉，遇夜更深，尽惰嗜卧，身热饮水，四肢不收，泻黄散主之；肺热者，手掐眉目，日西热甚，喘嗽壮热饮水，泻白散主之；肾热者，两足不喜衣覆盖，脐之下皆肾之所主，缘心下行于肾部也。宜地黄丸主之。

上按：此论五脏之热，见前五脏歌内，家传凉惊丸、金花丸、三黄丸，皆治五脏热之方也。

家传凉惊丸：退热，解毒，镇惊，安神。

黄连（净）、黄芩（去皮）、山栀仁、黄柏，各等分。朱砂、雄黄，俱飞，减半。

研极细末，和匀，雪水煮面糊为丸，黍米大，一岁儿十五丸，以渐加至五十丸，薄荷汤下。

此黄连解毒汤加减也。

大金花丸治中外诸热，寝汗咬牙，大小便不利。即前凉惊丸，去胆草、雄、砂，加九黄②，雪水丸，又名既济解毒丸。

三黄丸治三焦积热，小便赤涩，大便秘结。此三黄泻心汤也。即前金花丸去栀子、黄柏是也。炼蜜为丸，如皂角子大，白汤化服。

接钱氏云：潮热者肝热也。时间发热，过后即退，次日又依时发热，此欲发惊也，地骨皮散主之。壮热者心热也，热而不已，甚则发惊痫也，导赤散主之。风热者肺热也，身热口中气热，有风症，人参生犀散主之、温热者脾热也，但温而不热，泻黄散主之。

①掐头：忠信堂本为“摇头”。

②九黄：忠信堂本为“大黄”。

上按：此论四赃潮热者，如水之潮，不失其候也。若有寒热则如疟，此只以对论也。故痛属肝。如日前潮热，又属胃者，谓身常有热，至日哺尤甚也，此是宿食，宜下之，枳壳大黄丸主之。地骨皮散治虚热作潮及伤寒后余热，又名人参地骨皮散。

知母、柴胡、炙甘草、人参、地骨皮（自采者）、半夏（水泡，洗）、赤茯苓，各等分。

共细末，量儿大小加减，入生姜一片，水煎服。

按；幼科引《机要》论表里之热。为小儿之法，似未精当。《机要》之论表里者，乃风寒之气邪，自表入里者也。小儿之热乃自里而出表者也.如胎毒之热生于命门，变蒸之热生于脏腑，饮食之热生于脾胃。其伤寒者仅十之一二耳，惟《直指》之论得之。

按《直指》云：小儿表里俱热，面黄，颊赤，唇焦，口干,小便赤涩，大便焦黄。先以四顺清凉饮为之疏利，其热即去。既去而复热者，里已清而表未解也，当用惺惺散，少加去节麻黄，以取微汗，则表尽除。其或表里已解，而热又时来，此则表里俱虚，而气不归元，荡浮于外，不可再用凉药与之。解表当为和其胃气，使阳气敛而归内，身体自冷。宜参苓白术散。方见脾脏。姜枣引。略煎服。

四顺清凉饮：治小儿脏腑蕴积实热。

当归、大黄（酒蒸）、甘草（生）、赤芍，各等分。

[口父]咀，水煎服。

惺惺散：治小儿虚热解表。

人参、桔梗、白茯苓、白术、天花粉，各一两。细辛，二钱。炙甘草，七分。防风，川穹，南星生，各二钱半。

每服加生姜片半，薄荷叶共药末。慢火煎。

此方前六味本方也。

加减惺惺散：治伤风，风热，及伤寒鼻塞发热。

前方去人参、白术、茯苓南星四味，加苍术、羌活、日芷、赤芍、麻黄、荆芥、当归。

上方治表虚热，此方治表实热。

参苓白术散：治胃气，收敛浮阳，退余热。方见脾脏。

小儿有病，惟热居多，夫热有虚有实。实则面赤浓黄，气粗口热，燥渴唇肿，大小便难，掀揭露身，烦啼暴叫。虚则面色青白，恍惚神缓，目中清冷，嘘气较弱。泻泄，多溺，夜出虚汗，其或乍清乍温，拂郁悸惕，上盛下泻，水谷不分，此冷热不调之症。虚热者惺惺散，实热者四顺清凉饮加柴胡，冷热不调则败毒散加木香、当归。

按《全婴论》云：小儿气禀纯阳。脏腑主热，阴阳气变，蒸煮于外，致身热也。则两眼赤痛，流泪羞明，或生翳障。心热则口内生疮，小便赤肿，淋沥不通。肺热则鼻衄不止，大肠必结。脾热则多涎沫，口内常流。心脾热则生重舌、木舌胃热则口臭。肾热则耳聋，或出浓汁。

上所论五脏热证，与前钱氏不同。大抵热证俱多，不能尽也。今以上中下立方治之。头面之热，神穹上清丸主之；中焦之热，凉膈散主之；下焦之热，八正散主之。手足热者，升阳散火汤主之；表里俱热者，通圣双解散生之。

神芎上清丸：治一切热证，清头面，利咽膈。

大黄、黄芩，各二两。滑石，四两。薄荷叶、川穹，各半两。桔梗、黄连、甘草，各二钱半。

蜜丸，芡实大，每服一丸或二丸，滚白汤化下。

东垣凉膈散：治上焦积热，烦躁多渴，面赤，咽喉痛，目疮。

黄芩、栀子仁、连翘、甘草（生）、桔梗，各等分，江荷减半。

为极细末，每用淡竹叶汤入蜜少许调服，或拣蜜丸，竹叶汤下。

河间凉膈散：治中焦烦躁，狂妄啼哭，睡卧不安，便溺赤涩。

即前方无桔梗有大黄朴硝是也。

本方加黄连，名清心汤。

八正散：治下焦热，二便秘结，多渴咽干，口热淋血。

大黄、瞿麦、木通、滑石（末）、扁畜、车前子、山桅仁、甘草（梢），各等分。

[口父]咀，人灯心，煎服。

升阳散火汤：治手足发热，此胃虚也。

升麻，葛根，独活，羌活，人参，白芍，各五分。防风，二钱半。柴胡，八分。甘草（炙）、生，各三钱。

[口父]咀，水，作四剂煎服。

通至双解散：治表里俱热，又治疮疹。

防风，川穹，桔梗，芍药，黄芩，薄荷，当归，荆芥，滑石，石膏，白术，连翘，栀子，麻黄，大黄，朴硝，各等分。甘草，减半。

[口父]咀，入生姜，水煎，调益元散服。

或末，蜜丸，姜汤化下。有表无里去硝黄，有里无表去麻黄。

胎热者，儿初生十日之内，便有诸热症者，宜育婴解毒延龄丸；目赤肿不开者，用黄连磨乳汁冼之；口疮者，黄连、黄柏二味为末，蜜水调搽。

儿生满月后，有伤发热者①。恶寒，病在表，宜用推摩掐法除之；恶热，病在里，用猪胆汁导之。勿轻汗下之。三岁以后，方与大人同论，前法主之

①有伤发热者：忠信堂本作“有伤寒发热者”。

夜热者，至夜发热，啼哭不止，日则无事。此血热也，心主热，东垣安神丸主之。乳母宜服小柴胡加参黄汤。

余热者，三岁以后，如伤寒后，里已解，又发热者，此虚热也，宜凝神散主之，收敛胃气，清凉肌表。

凝神散

人参，白术，白茯苓，山药，各一钱。粳米，白扁豆（炒），知母，生地，炙甘草，各五分，竹叶，地骨皮，麦冬，各二分半。

三岁儿分作四剂，姜枣引，水煎，频频服之。

食热者，伤食得之，手心壮热。嗳气吐乳，大使酸臭。轻者胃苓丸，重者保和丸，甚者枳壳大黄丸，不可猛浪，伤儿胃气也。

烦热者，心烦不安多啼，此心热也，钱氏安神丸主之，恐发惊搐。虚热者有二，皆大病之后也。如形气未甚弱者，此胃虚也，宜参苓白术散；若形瘦头发成穗，肚大足小者，此疳病也，宜集圣丸主之。方见疳病。

癖热者，如疟而不穿，如潮热而作止无时，面黄，消癖丸主之。方见癖病。

误服热药而发热者，宜大豆卷散主之。用：黑豆、水浸、生芽，取出晒干。贯众，板蓝根，炙甘草，各等分。

浆水煎服。浆水者乃粟米泔水也。

凡人喜仰卧，或合而卧者，皆心热也，宜导赤散。

上一页：惊风诸证

当前页：冶诸热证

下一页：调理脾胃





* * *



原始资料来源互联网，中医世家网站整理。





调理脾胃 《育婴家秘》



* * *





调理脾胃




万物五行皆藉土，人身脾胃是根基，

四时调理和为贵，胃气常存怕损亏。

《内经》曰：胃者，五脏六腑之海也。水谷皆入于胃，五脏六腑皆禀气于胃。胃者，五脏六腑之源也。万物借土而生。故古人以调理脾胃为医中王道，厥有旨哉。胃主纳谷，脾主消谷，皆谷气之本也，谷多则伤胃，谷少则伤脾，全谷则昌，绝谷则亡。故人身之中，谷为主焉。然脾喜温而恶寒，胃喜清而恶热，所以调理脾胃者，节其饮食，适其寒温，为中和之道也。苟能饮食有节，寒温适宜，则脾胃强实，外邪不能侵，内邪无由起，何病之有哉？若饮食无节。寒暑不适，则脾胃虚弱，百病生矣。况小儿脾常不足，非大人可比。幼小无知，口腹是贪，父母娇爱，纵其所欲，是以脾臂之病，视大人犹多也。益调理脾胃，必资于药。五气属天，五味属地，味气之中，惟甘平者。土之性也。古人立法，必四气浑合，五味相济，所以“合于四时五脏阴阳揆度，以为常也”。今幼科方中，多用丁香、豆蔻、益智仁、砂仁之例，一切辛燥者，集群成剂，温养脾胃，耗散阳气，熬煎阴血，甚非所宜也。益调理脾胃之法固难，而变通之法尤难，热则消于肌肉，寒则减于饮食。吾有家秘养脾丸，以和中进饮食之伤①，肥儿丸以补脾胃之弱，又加黄芪闻元汤，钱氏异功散、参苓白术散，皆调理脾胃之要药也。兹于其间，又取古方可用者，以补其未尽之法于下。

加减异功散：调理脾胃。

伤食不消，炒神曲、麦芽、山楂肉。

伤食呕吐，加半夏、藿香、干姜（炒）；如吞酸水，再加黄连（将吴茱萸同炒，去萸）

伤食、胸膈痞闷，加半夏、枳实、黄连（姜汁炒），去白术。

伤食腹痛，加木香、砂仁；常觉气逆，去人参、白术，加半夏、枳壳、桔梗、香附。

伤食泄泻酸臭者，加木香、黄连、泽泻，细末，姜枣汤调服。

①以和中进饮食之伤：忠信堂本作“以和中治其饮食之伤”。

加味理中丸：治脾胃虚寒，不进饮食，呕吐泻泄，或服寒药太过。用：白术，四钱。人参、白茯苓、神曲，各一钱。砂仁、干姜（煨）、麦芽（炒），各二钱。炙甘草，钱半。炼蜜丸，姜汤嚼下。

加味平胃散：治胃脾不和，不思饮食，用：平胃散，一两。加人参，一钱。白茯苓，一钱半。枣肉和丸，姜汤下。

健脾丸：养脾进食，调理胃气，和养荣卫。即：

前胃苓丸方内，加山药、莲肉各二钱。

木香，砂仁，八分。白术，钱半。当归、麦芽（炒）、神曲（炒），各一钱。

枣肉和丸，米饮下。

人参白术散：治脾胃虚弱，肌肤瘦怯，欲成疳症者。

人参，白术、土炒，茯苓，山药，莲肉（去心），各一两。山楂肉，七钱。当归，麦芽（炒），泽泻，各五钱。

末，炼蜜丸，龙眼大，每服—丸，米饮化下。

上一页：冶诸热证

当前页：调理脾胃

下一页：感冒四气





* * *



原始资料来源互联网，中医世家网站整理。





感冒四气 《育婴家秘》



* * *





感冒四气




感冒天时四气中，小儿亦与大人同，

必先岁气无轻犯，寒热温凉有逆从。

天地之气行乎四时者，有四气焉。四气者，风寒暑湿②之气也。人在气中，体之虚也，感则病矣。故春伤风，夏伤暑，秋伤湿③，冬伤寒。此四时之正气病也。小儿失其调理，尤易感之，嫩弱故也，治法与大人同，但剂小耳。又小儿病则发热，则发搐，此与大人异也。四时调理之法不同，春宜食凉不可犯温，更宜食寒不可犯热，秋宜食温不可犯凉，冬宜食热不可犯寒。然发表者。必宜用辛甘温之剂，如有可汗之症，必犯其禁而用之，经云：发表不远热者是也。但于汗药中少加凉药以制之，勿使热甚而发搐也。小儿四时感冒病，幼科未备。今特表而出之。

②风寒暑湿：原作“风寒暑热”，据忠信堂本改。

③湿：原作“温”，据忠信堂本改。

小儿伤风寒者，口不能言，脉无可诊，但以虎口之指之色验之也。钱氏云：男体重面黄，女面赤喘息恶寒，口中气热，阿欠顿闷，项急者是也。然病有表里阴阳之症，治有汗解温下之法，临病之时，当详察之，不可误也。如恶风寒者，必偎藏其身于母怀内，引衣密隐，是为表症，可微汗之，人参败毒散主之。如恶热，出头田面，扬手掷足，渴烦躁粪，掀衣气粗，是为里症，略与疏通之，小柴胡加大黄汤主之，方见惊风。中病即止。如失额冷，手足凉，口中冷气，面色暗淡，大便泄青，此为阴病里虚，当以温药救其里，以及中汤加附子主之。方见脾脏。如不恶风，大热大渴，此表里俱热，半表半里也，宜和解，柴胡白虎汤主之。又有夹食夹惊者，不可与上症同治也。夹惊伤寒者，或因惊之时，又感寒邪，以发散为主，宜脱甲散主之。或因伤寒发热，以致惊风者，宜退惊为主，以薄荷散主之。夹食伤寒者，如先伤寒，后伤食者，此食伤证也，枳实大黄丸主之。如先伤食后伤寒，无吐下者，先解其表：香葛散；后去其宿食：枳实大黄丸主之。如有吐泻者。以藿香正气散主之。

人参败毒散：治四时感冒及时行瘟疫并痘疹，初发热宜服。

羌活，独活，前胡，柴胡，川穹，枳实，桔梗，茯苓，人参，甘草，各等分。

[口父]咀，水煎服。

斑疹，加防风、荆芥，名荆防败毒散。

痢疾时行，加陈仓米，名仓廪汤。

柴胡白虎汤：治伤寒半表半里，大热大渴，自汗不止。

柴胡，人参，黄芩，知母，甘草，石膏。

[口父]咀，淡竹叶水煎服。

脱甲散：治夹惊伤寒，烦渴。

柴胡（软），当归（酒），胆草，炙甘草，知母，各三钱。白茯苓，人参，川芎，各二钱半。麻黄（去根、节）一钱。

用连根葱白水煎服。

热甚加升麻、干葛。

薄荷散：治伤寒发惊，痰涎壅甚。

薄荷叶，半两。羌活，全蝎（去毒），麻黄，甘草（炒），僵蚕（炒），天竺黄，白附子，薄荷汤调下一匙，略煎数沸，入竹沥少许，服。

枳朴大黄丸：治伤食腹满烦热及伤寒后食复症①。

①伤寒后食复症：原作“伤寒后食服”，据忠信堂本改。

枳实，厚朴，大黄（酒煨），等分。

炼蜜丸，芡实大，每服一丸，用大栀子一个，劈破，淡豆豉三粒，水煎浓汁化下。

香葛散：治夹食伤寒，不吐利者。

香附子，紫苏叶，等分。葛根，陈皮，青皮，各减半。炙甘草，又减半。

此香附散加减也。[口父]咀，生姜、葱白引，要温服，以汗微出为度。

伤食轻者，本方去葛根、姜、葱，加小枳实一枚，重者一分。

三黄枳术丸：治伤食，乃下剂之轻者。有热者可服。

黄芩（酒炒），黄连（炒），大黄（酒煨），枳实（炒），白术各等分。

神曲糊丸，黍米大，每服二三十丸，白汤下。

藿香正气散：治夹食伤寒，有吐利者。

藿香，白术（如发汗用苍术），厚朴，陈皮，半夏，白茯苓，白芷，桔梗，大腹皮，苏叶，甘草。

[口父]咀，人生姜片煎，徐徐服之。

心小儿风寒外感，用推摩掐捏法亦妙。

中暑，夏月有之，其症面垢，遍身大热。自汗。烦躁不安而渴，儿不能言，但吮乳不止，是渴也。治有二法。

富贵家小儿，居高厚深凉之处，其有病也，乃静而得之，谓之中暑也。恶寒发热者，以人参白虎汤加城主之；不恶寒而发热者，人参白术汤，皆可服。热退，服调元生脉散。如有吐泄者，加味五苓散主之。乳母服清暑汤。

寻常家小儿，常在烈日之中，坐于热地之上，治于寒涧之内，其有病者，乃动而得之，为中热也。或有寒热者，或吐泻者，并以薷苓饮加减主之。

如上暑热二症，有发惊搐者，如先病热，后作搐者，辰砂五苓散和益元散主之。或先惊搐，又中暑者，以薷苓汤加减主之。

人参白虎汤：方见肺脏。

有中暑不恶寒者，只恶热而渴，加麦冬、淡竹叶，水煎，调天水散。用滑石（水飞）六钱，甘草一钱，和匀。

无汗恶寒者，加麻黄（不去根节）、杏仁（不去皮尖）；有汗恶寒者，加枝枝、白芍药。

调元汤：见脾脏。加麦冬、五味子，乃生脉散二方合也。

清暑汤：小儿一岁内中暑，以此方调其乳母。

人参、白术、茯苓、炙甘草、生地、麦冬、黄连、黄芩，等分。

[口父]咀，煎，食后服。

五苓散：此治暑之要药也。方见肾脏。加朱砂。

吐泻加藿香、木瓜、砂仁。炼蜜丸，芡实大，陈皮汤化下。

有寒热，加香藿，厚朴（姜汁炒），白扁豆（炒）甘草（炒）。名薷苓汤。

有吐泄，再加藿香，木瓜。

有惊搐者，五苓散末二两，加辰砂三钱，黄芩（末）、甘草（末）各五钱，和匀，炼蜜丸，芡实大，麦冬汤下，名却暑丹。如先惊后中暑者，合香薷饮加人参、黄连、麦冬。

上一页：调理脾胃

当前页：感冒四气

下一页：中湿





* * *



原始资料来源互联网，中医世家网站整理。





中湿 《育婴家秘》



* * *





中湿




凡小儿喜弄冷水者、坐湿地者，名此病。

其症，头重体重，寒热往来，并宜五苓散、平胃散为主，二方合者，乃治湿之要药也。

盖五苓散治中湿、恶热如疟，小柴胡汤合服，名柴苓汤。

中温吐泻，与平胃散相合，名胃苓汤，更加砂仁、藿香、木瓜。

平胃散：治中湿体重，兼补脾胃。

苍术（米泔浸、焙），四两。厚朴（姜汁炒），陈皮，各二两。炙甘草，一两半。

每姜汤服。

本方与五苓散合泽泻、苍术八两，同茯苓白术、厚朴、陈皮等两，桂技、甘草等两，名胃苓丸，小儿要药也。

本方末半斤，加川椒末二两，和匀，别用红枣蒸取肉四两，蒜去皮，入獖猪肚内煎热，去肚不用，取蒜与枣肉共捣烂，和药令匀，为丸，酒与米饮任下，名椒术养脾丸。男女并宜服之。脏寒者最宜，忌生冷腌臜等物。

本方口父[口父]咀一料，加小红枣二百枚，蒸去核，生姜二两，和皮切，共和水五升，慢火煮干，捣作饼子，晒干，淡盐汤调服。大人小儿温养脾元，调和胃气，最良。

中湿浮肿者，胃苓汤加五皮汤主之。生姜皮、大腹皮、茯苓皮、桑白皮、五加皮，即五皮汤。

中湿黄者，五苓加茵陈蒿，名茵陈五苓散。

如时行温疫，小儿得染者，用平胃散去厚朴，加苏叶、香附为末，雪水煮绿豆粉为丸，芡实大，雄黄朱砂为农，每服一丸，姜枣汤化下，面东服之，可免不正之气所中也。常用雄黄磨水，抹儿鼻孔。乳母尤宜服之。

上一页：感冒四气

当前页：中湿

下一页：咳嗽喘各色证治





* * *



原始资料来源互联网，中医世家网站整理。





咳嗽喘各色证治 《育婴家秘》



* * *





咳嗽喘各色证治




风寒乘外从虚入，肺主皮毛先受邪，

气逆上冲成咳嗽，绵延转变入他家。

按钱氏论咳症云：八九月间，肺气大旺，其病乃实，以葶苈丸下之；十一二月间咳者，乃伤风寒咳嗽也，或以麻黄，或以甘桔汤；五、七月间，身热痰甚吐乳者，以褊银丸下之，有吐青绿水者，以百祥丸下之。虚者，阿胶散补之。后人信之，得治咳大法不过如此。愚窃有疑焉。仲阳先生着论立方，仲景之下，一人而已。仲景之治伤寒，在表则汗之，在里则下之，在半表半里之间则和解之。小儿咳嗽，皆自风寒得之，岂无在表里之可发散者乎。八、九月间咳嗽者，岂专可下之乎。观其下药，非牵牛、巴豆，则铅绿、轻粉也。如此峻利之剂，幼小娇弱者，岂能胜之乎。欲治其肺，先损其胃，岂有不误入者乎。是书也，皆出于阎孝忠之笔，恐非先生法也，或曰有之，吾亦不敢用矣。今采诸贤之论，分三法于下。初得之，未有不因感冒而伤于肺。《内经》曰：皮毛者，肺之合。皮毛先受邪气，邪气得从其合，使气上而不下，逆而不收，充塞咽嗌，故令咳也。乍暖脱衣，风邪从背肺俞穴而入，面赤唇红，气粗发热，咳来痰鸣。或因汗出未干，遽战冷水者，眼胞微浮，额汗痰鸣，如此数者，当以鼻中辨之。因乎风者，则鼻流清涕，有汗，宜参苏饮主之。因于寒考，则气塞气促，声浊无汗，以麻黄汤主之。

参苏饮治：四时冒风寒，头痛发热，咳嗽痰壅。

人参、茯苓、枳壳、半夏、前胡、桔梗、苏叶、葛根、陈皮，等分。甘草，减半。

[口父]咀，葱姜引，温服，取微汗。

加味麻黄汤：治肺感风寒，痰涎咳嗽。

麻黄、苏叶、桑白皮、蜜炙，等分。甘草，减半。

加茯苓、陈皮，名华盖散，其功同。[口父]咀以煎服，得汗咳止。

身热而渴者，加知母、石膏。

百部丸：小儿未一岁，不能服汤药者，以此代之。

百部、麻黄各三钱 杏仁去皮尖，四十粒

以水略煮，又各取末，和匀，蜜丸，皂角子大，温水化二、三丸。

此以上初治之法。

凡咳嗽，发热后不止，或有未发散，看其兼症，以法治之。

咳嗽气上逆，顺嗽有痰者，此肺咳也，宜清肺饮主之。喘甚者，葶苈丸下之。方见肺脾脏。

清肺饮：治肺气上逆咳嗽。

前胡、去芦、柴胡、荆芥、桑白皮、蜜炒，炙甘草、枳壳，各三分。知母、贝母、薄荷、茯苓、桔梗、紫苏、阿胶（炒）、杏仁（去皮，另研）、天冬，各五分。

散，用乌梅同煎，去渣服。

咳，喉中介介有声，面赤发热心烦，或咽喉痛，声哑者，此肺病兼见心症也，以清宁散。咽喉痛，宜清心汤加桔便。方见诸热。心闷惊悸者，以钱氏安神丸主之。方见心脏。

清宁散：治咳嗽心肺有热者，宜小便利出之。

桑白皮（炒），葶苈（炒），赤茯苓，车前子，栀子仁，等分。甘草（炒）减半。

细末，每服半钱，姜枣煎服。

咳嗽面黄，痰涎壅塞，或吐痰，或吐乳食者，食少喜卧，此肺病见脾症也。大抵咳嗽属肺脾者多，肺主气，脾主痰也。

橘皮汤：治咳嗽痰甚，呕吐者。

半夏（洗），五钱。茯苓，陈皮，各三钱。细辛，人参，旋覆花，一钱。青皮，桔梗，枳壳，炙甘草，各二钱。

为散，入生姜，水煎服。

玉液丸：化痰涎，止咳嗽，此家传治小儿咳嗽者。

寒水石炼（研，取末），二两半。夏泡七次（研），七钱半。枯矾，三钱。

为极细末，生姜自然汁煮，飞罗面糊丸，黍米大，淡姜汤下。

咳嗽痰涎壅塞，搐咳不转，瞪目直视，此肺病兼肝症也，不治则发搐，宜豁痰丸主之。转者，琥珀抱龙丸主之。方见家传三法。

豁痰丸：咳嗽痰涎壅塞通用。

南星，三钱。半夏，二钱，二味切片，用浓皂角，水浸一宿，取出焙干为末。白附子，五灵脂，白僵蚕（炒），细辛，枯白矾，各一钱。全蝎，三分半。

为末，皂角浓汁，煮面糊丸，黍米大，姜汤下。

咳嗽久不止，吐痰涎水，此肺病兼肾症也，宜大阿胶丸主之。

大阿胶丸

阿胶（炒熟），地黄，白茯苓，五味子，山药，各一两。贝母，百部，柏子仁，破故纸，桂心，杜仲姜汁（炒），麦冬（焙干，末），各半两。人参，沉香，各二钱。

蜜丸，芡实大，每服一丸，紫苏汤下。

凡咳嗽有热者，宜东垣凉膈散加泻白散主之。大小便不利者，加大黄、风化硝；咳嗽气盛者，宜加减苏子降气汤。

加减苏子降气汤

真苏子，半夏曲，炙甘草，前胡，陈皮，厚朴（姜汁炒），肉桂（去皮），大腹皮，桑白皮，各等分。

煎服，兼治面浮肿。

咳嗽痰甚者，轻者，玉液丸；壅塞者，沉香化痰丸①。

沉香化痰丸

青礞石（硝煅金色），枯白矾，猪牙皂，炙南星（泡），半夏（洗），白茯苓，陈皮，各三钱。枳壳（炒），黄芩，各一钱半。沉香，五分。

共细末，姜汁煮神曲糊为丸，黍米大，薄荷汤下。

咳嗽声不止，口鼻出血者。此气逆血亦逆也。只宜止咳为主，加味②人参款花膏主之。

人参，五味子，大冬，麦冬，款冬花，贝母，桑白皮（炒），阿胶（炒），各一钱。黄芩，黄连，炙甘草，枯梗，当归，各一钱半。

炼蜜丸，圆眼大③，每服一丸，陈皮汤化下。以上中治之法也。

①沉香化痰丸：原作“沉香丸化痰”。据忠信堂本改。

②加字下原脱“味”，据忠信堂本补。

③圆眼大：忠信堂本作“如龙眼大”。

调理之后，其咳不止，此肺虚也，只以补肺为主。钱氏阿胶散。方见肺脏。

然补肺不补脾,非其治也。虚则补其母，脾为肺之母也。况病久者，胃气亦虚，尤宜补其胃气也，用人参五味子丸主之。

人参五味子丸

人参，五味子，桔梗，白术，白茯苓，

炙甘草，熟地黄，当归，各五钱。地骨皮，前胡，桑白皮，枳壳、炒，黄芪、炒。陈皮、去白，柴胡，各三钱。

蜜丸，芡实大，每服一丸或三丸，姜枣汤化下。

久咳不已经验方，名提金散。此劫剂也。用：

罂粟壳（水润去其筋膜，晒干），二两。乌梅（择肥者，水洗，去烟①，取肉，焙干），七钱。甘草，陈皮（去白），各七钱。苏州薄荷叶，二两。

蜜丸，圆眼大②，卧时令噙化一丸，妙。

以上为末治之法也。

久咳须防百晬中，痰涎作搐类多凶，

胸高其状如龟壳，咳血无忧只伯浓③。

①去烟：忠信堂本作“去核”。

②圆眼大：忠信堂本作“如龙眼大”。

③浓：忠信堂本作“脓”。

小儿百日内有痰嗽者，谓之百晬嗽，或因出胎之时，暴受风寒，或因浴儿之时，为风所袭，或因解换褓裳，或出怀喂乳，皆风邪之自外入者也。因乳脉涌出，吞咽不及而错喉者；或因啼哭未定，以乳哺之，气逆呛出者，此病之从内出者也。皆能为咳。如前汗下调理之剂难其服之，盖胃气方生，恐药伤也，故曰小儿百晬咳难治。

如上百晬咳者，一岁及三岁者加以痰涎壅塞、逆气冲并、以致发惊搐者，多不可治。盖小儿无知，痰在咽中，不会吐吞，往来自任放也。将作搐者，急进朱砂膏，以降去之，搐止者吉，频搐者凶。故头摇者、目带上视者、闭目呻吟者、手足摆舞者、肩息胸突者、喉中痰鸣者、口噤不乳者、喘不休者、手足冷者、咬牙者，皆死也。

久咳不止，胸高骨起，其状如龟者，谓之龟胸，此肺热也。

天冬（去心，焙杏仁去皮尖，微炒），百合（水洗），木通，桑白皮（炒），葶苈（隔纸炒），石膏各等分

蜜丸，芡实大，服一丸，紫苏汤下。

嗽者吉，如龟胸已成，乃终身之痼疾也。

久嗽不止，咯唾血者，如前治之，唾脓血腥臭者，此肺痈也，多死。欲治此者，无如桔梗汤。

桔梗，当归，贝母，瓜萎汉，防已，甘草（节），杏仁（炒），百合，枳壳（炒），薏苡仁，黄芪，桑白皮（炒），加玄参，等分，生姜煎，频服。

有热，口干燥，加黄芩；大便秘，加大黄；小使赤少，加木通。

上一页：中湿

当前页：咳嗽喘各色证治

下一页：喘





* * *



原始资料来源互联网，中医世家网站整理。





喘 《育婴家秘》



* * *





喘




气喘绵绵自肺生，有寒有热有痰浞，

寻常哮喘无他虑，病笃应喘嫌急添。

《内经》曰：诸气膹郁，皆属于肺。喘者，肺气之膹郁，逆而上行也。有因感寒而得之者，必恶寒发热，面赤唇红，鼻息不利，清便自调，邪在表也，宜发散之，用五虎汤主之。内有寒痰者，芎蝎散。

五虎汤

麻黄、七分，杏仁（去皮、尖），一钱。甘草，四分。细茶（炒），八分。石膏，钱半。

前服。

有因热而得之者，必口燥咽干，大小便不利，宜葶苈丸下之。有因宿痰而得者，必痰涎壅上，喘息有声，以千缗汤主之。

千缗汤

半夏、七个（汤泡、七次）。甘草（炒），一寸。生姜、一指。皂角，一寸。

[口父]咀，作一服煎。

以上皆素无而是有者也。

素有哮喘之疾，遇天寒暄不常，犯则连绵不已，发过自愈，不须上方。但人有苦于此，必欲治之，可预为之防也。有一发而吐痰涎者，宜服补肾地黄丸，加五味子、破故纸（炒〕。方见肾脏。有发而不吐痰涎者，宜丹溪治痰喘方。

南星，半夏，人参，瓜萎，香附，陈皮（去白），皂角炭，萝卜子，

为末，姜汁煮神曲糊丸，黍米大，每服二十丸，姜汤下。

切不可轻听时医，妄用砒信有毒之物。

临时宜用九宝汤，此带治经年喘嗽，屡验。

麻黄（去节），陈皮（去白），薄荷，各五分。辣桂，紫苏，桑白皮（炒），大腹皮，杏仁（去皮尖），各三分。炙甘草，六分。

锉，乌梅、生姜、童便少许，煎服。

小儿胸膈积热大喘者，此肺胀也，名马脾风，用牛黄夺命散主之。方见惊风。

又方用：

甘遂，一钱。雄黄，五分。

每服五分，新汲水五七匙，清油三点调下，吐痰后喘定。

大抵喘着，恶候也。有因利下而愈者，亦有因利下而殂者；有数年病痼而自习者，亦有因他痰火而不救者。如汗出、发润、喘者，为肺绝；自汗如油喘者，为命绝；直视谵语喘满着，不治。诸有笃疾，正气欲绝，绝时邪气盛行，多壅逆而为喘也。

上一页：咳嗽喘各色证治

当前页：喘

下一页：诸疳





* * *



原始资料来源互联网，中医世家网站整理。





诸疳 《育婴家秘》



* * *





诸疳




荣卫皆从水谷生，衰水减便成疳症①，

只因饥饱失调理，肥瘦空将四诀记。

儿童十六岁以下，其病为疳，十六岁以上，其病为痨。疳痨② 皆血气虚惫，脾胃受病之所致。同出而异名也。盖胃者，水谷之海也，水谷之精气为荣，荣者血也；捍气为卫，卫者气也。气以呴之，充皮毛，肥腠理者，气也；以濡之，润皮肤，美颜色者，血也。故水谷实者无病，水谷少减者病，水去谷亡则死矣。凡病疳而形不魁者，气衰也;色不华者，血弱也。气衰血弱而脾胃伤，则水谷少矣，疳之生于脾胃也，明矣。盖小儿脏腑娇嫩，饱则易伤乳食。二者失常不成疳者，鲜矣。疳皆饮食不调。肥甘无节而然，或婴儿厥乳，粥饭太早，或二三岁后，谷肉菜果恣其欲，则肝已伤③，得因而大饱，停滞中焦，食久成积，积成疳，或因取积，转下太过，耗散胃气，或转下之后，又伤食，一伤一取，重亡津液，疳之病起于积者也。或因大病之后，吐泻疟痢，乳食减少，脾胃失养，气血益虚，此疳之生于大病之后者也。其候头皮光急，毛发焦稀，腮缩鼻干，口馋唇白，两眼昏烂，揉鼻揉眉，脊耸体黄，斗牙咬甲，焦渴自汗，尿白泻酸，肛胀肠鸣，癖结潮热，酷食瓜果、碱、炭、水泥者，皆其候也。

①衰水减便成疳症：忠信堂本为“水衰谷减成疳症”。

②疳字下原脱“痨”，据忠信堂本补。

③肝已伤：忠信堂本为“脾已伤”。

按：钱氏云大抵疳病，多辨冷热、肥瘦。其初病者，名肥热疳。病久者，多瘦冷疳。冷者，木香丸；热者，黄连主之。斯言也，亦其让人附会之误也。故杨氏云疳之为病，皆虚使然。其热，有虚中之热；冷者，虚中之冷。治热不可妄泻过凉，治冷不可妄补过温。积温成热，积凉成冷，当识此意。今木香丸内，槟榔、续随子乃下虫转下之剂，岂久病者可服乎。吾为之解曰：凡病得于伤食之后者，其病虽虚，宿食犹存，此受有余之病，曰肥热疳。得于大病之后者，正气已伤，此为不足之病，调之曰瘦冷疳。热者直加减集圣丸，冷者宜加减肥儿丸。

加减集圣丸：治肥热疳。

黄连，干蟾（烧存性），各一钱。莪术（煨），青皮，木香，砂仁，当归，使君子肉，夜明砂，五灵脂，神曲（炒），山楂肉，各一钱半。

用粟米糊为丸，黍米大。量儿大小加减，米饮下。

如未至成疳者，只服祖传保和丸。方见脾脏。

加减肥儿丸：治瘦冷疳。

黄芪，炙人参，白术，茯苓，炙甘草，陈皮，青皮，当归，川芎， 白芍，鳖甲（九肋），醋炙。使君子肉，黄连，干蟾（烧存性）。木香，等分。

另取山药煮，糊丸，黍米大。量儿加减，米汤下。

如未成疳者，只服肥儿丸。方见家传三法。

凡有疳热者，不可妄用推摩掐法，吾见杀儿多矣。

不问诸疳，总属脾胃无津液致赢疲。只将集圣丸为主，随症从权加减。

大抵疳之为病，皆由乳食过饱；或因无乳而以他物饲之；或因病后，被食所伤，于脾胃一家有积，不治，传之他脏。亦有儿饥食少，或病后食少，脾胃亦虚，五脏六腑皆无所禀，乃成五疳之症。治此者。只以脾胃为主，集圣丸主之。其有五脏兼症，或因他病变成疳者，各视其症，从权加减，不必多求方法也。

集圣丸不问冷热诸疳病，皆治之。此浩疳之神方也。

芦荟，五灵脂，夜明，砂陶，砂仁，陈皮，青皮，莪术（煨），使君子肉，木香，当归，川芎，各二钱。黄连，干蟾（炙焦），各三钱。

用猪胆一个，取计和药，粟米糊丸，黍米大，服三十丸，米饮下。

病有咬牙舒舌，去上生疮，爱饮冷水，唇红面赤,喜伏地而睡，此心疳也，又名惊疳，前方去莪、缩、青、陈、芎、木香六味，加生地、白茯苓、胆南星各二钱，甘草（炙）、朱砂（水飞）各一钱。目生眵泪，发际左脸多青，或目生白膜，泄痢夹水，或如青色，此肝疳，又名风疳。前方去莪、缩、陈、木香四味，加龙胆草、山栀仁、防风、天麻、蝉蜕各二钱。青黛一线半。

病爱吃泥土冷物，饮食无度，身面俱黄，发稀作穗，头大项小，腹胀脚弱，间或酿泻肌瘦，昼凉夜热，不思乳食，此脾疳也，又名食积疳。宜前方主之。

病鼻下赤烂，手足枯细，口出腥气，或作喘咳嗽，右腮[白光]白，名肺疳；宜前方去莪术、缩砂、青、芎、木香五味，加桑白皮（焙）、桔梗、炙甘草、紫苏叶、阿胶（炒）各二线。为丸，外用兰香叶（烧灰）一钱，铜青五分，轻粉二钱半。细末，贴鼻下赤烂处。一方用熊胆泡汤，笔蘸洗鼻中。

病两耳内外生疮，脚如鹤膝，头缝不合，或未能行，或齿生迟，或齿缝臭烂。传变作走马疳之例，名曰肾疳。前方去莪、缩、陈、木香、五灵脂六味，加泽泻、茯苓丹皮、山茱萸、山药各二钱，地黄（焙）三钱。为丸。外治两耳前后赤烂，用：黄丹、煅赤色，枯白矾，绿豆粉，各一钱。研末搽之，或以唾调亦可。

又方治牙疳。

取尿桶内白茎①、刮起新瓦上火煅过，五分。鼠妇，七枚。文蛤内虫，二分。枯规，半分。未，效。

病积成疳，又复伤食，其症形在腹紧，时发潮热，羞与人见，见之则哭，依前方去芦荟、五灵脂二味，加人参、黄芪、白术、茯苓、炙甘草、半夏曲、枳实（炒）、厚朴（炒）、神曲（炒）、麦芽（炒）、鳖甲（醋炙）、三棱（煨）各二钱为丸。

痢有泻久不止，胃虚成疳者，此疳泻也。宜前法去芦荟、莪术、五灵脂三味，加人参、白术、茯苓、肉豆蔻（煨）、诃子肉各二钱。粳米糊丸。如先病疳，又病泻者，宜先止泄，用钱氏异功散加白芍、河子肉、豆蔻、干姜（炙）各等分，山药作糊丸服，待泻止，又取治疳泻本方。

病痢久不止，胃虚成疳，此痢疳也。以前方去芦荟、莪术、青皮、五灵脂四味，加河子、石莲子各三钱，粳米糊丸。如先有疳病，复病痢者。以治痢为主，宜和中丸。方见后痢门。痢止，再服本方治疳痢②。

①茎：忠信堂本作“垢”。

②再服本方治疳痢：忠信堂本为“再服治疳方”。

病疟末已，胃虚成疳者，此必有癖，谓之疳疟，宜前方去芦荟、五灵脂二味，加黄芪（炙）、人参、鳖甲（炙）、柴胡。半夏、神曲、三棱各一钱，粳米糊丸。如先病疳又病疟者，用平疟养脾丸，与前方相间服之。

病惊后成疳者，即心疳肝疳也，宜前方。但疳病变惊风者，调之慢脾风，难治。如肿胀者，此疳之外候，即脾疳也；咳久成疳者，肺疳也；疳痍成疳者，此肾疳也。各有本方。

病脑疳着，头皮光急，满头饼疹，脑热如火，发结如穗，遍身多汗，腮肿囟高，令儿眼痛。其病在肝，宜前方去莪、缩、青、陈、木香五味，加胆草、川芎。升麻、羌活、防风各末二钱，猪胆汁浸烂糊丸，薄荷汤泡下，外用鲫鱼胆满鼻中，连三五日，甚效。产妇月中多忿，会儿有此。

病瘠疳者，虫食脊膂，发热羸黄，积中生热，烦渴下痢，拍背如鼓鸣，脊骨如锯齿，或十指皆疮，频啮爪甲，宜前方去莪、缩、青、陈、归、芎六味，加苦楝根皮（白者），绿色贯众、芜荑、槟榔各二钱，为末。名安虫丸。

盖五疳成有停食成积，积外成虫，或如丝发，或如马尾，多出于头项腹背之间，黄白或赤者可治，青黑则难治也。按歧伯云：三伏内用桃柳枝煎水浴儿，于午时当日中，灸儿尾翠骨上三寸陷中，三壮后用青帛拭之。有见疳虫随汗出也，此法甚效。

病蛔疳者，皱眉多啼，呕吐清沫，腹中乍痛，中则成聚，肚腹青筋，唇口紫黑，肠头吃痒者是也。蛔虽食虫，虫不可动，从口鼻出者，难治，用下虫丸。方见虫痛。轻者，前安虫丸主之。

病手足极细，项小骨高，尻削体痿，腹大脐突，号哭胸陷，是为丁奚；虚热往来，头骨分开，因食吐虫，烦渴呕哕，是为哺露。是为疳病之状也，宜集圣丸主之。

病无辜疳者，脑后项边有核如弹，按之随动，软而不痛，其间有虫如米粉，不速攻之，则虫随热气流散脏腑，淫蚀精血，以致遍身痈疮，便利脓血，壮热羸瘦，头露骨高，幼科书中称是妖鸟之毒，此或有之，亦客忤中恶之类耳。天地间游魂为变之气甚多，不但妖鸟也。宜刺其核，用紫金丹涂之，内服前方去莪、缩、五灵脂三味，加人参、黄芪（炙）、鳖甲（醋炙）、槟榔二钱共末，取青蒿自然汁煮，飞罗面为丸，米饮下。

病疳热者，脾胃虚弱，阳浮于外，气不归元，只以补脾胃为主，使阳气收敛，热自退也。参苓白术散主之，多服佳。见脾脏。

病疳渴者，此胃气下陷，津液不生，故渴也。宜补其胃气，使清气上升，津液渐生，渴自止矣。七味白术散主之。见泄泻。多服佳。

病走马疳者，虫也，一名[匿虫]，谓匿于脏腑之间不见也。以走马名者，齿属肾，肾主虚，才受热邪，直奔上焦，故以走马为喻。状如狐[或虫]、伤寒唇疮之证。初作口气，名曰臭息；次第齿黑，名曰崩砂；盛则断烂，名溃糟；热血迸出，名曰宜露；甚者占皆脱落，名曰腐根。其根既腐，纵得全活，齿不复生。外证脑热肌削，手足如冰，寒热时来，滑泻肚痛。口臭干渴，齿龈生疮，爪黑面曛，身多疮疥，疮疹之后，多有此病。不可救者，毒归于肾故也。宜服加味清胃汤。

黄连，当归，升麻，生地黄，丹皮，白芷梢，等分，细辛，减半。

噙，漱，咽之。

外用烧盐散

用：像斗子不拘多少，择两个入盐满壳盖。作一合，或十数个，安在火内，和盐烧透，取放地上，退火毒，以碗盖定存性，侯冷，入麝香少许，乳缽内擂极细，先用盐汤洗疮上，后以敷之。

又方治走马疳，蚀透损骨，用：

天南星一个，当心剜坑，安雄黄一块在内，以面裹煨，候雄黄作汁，以碗盖定出火毒，去面，入麝少许，为细末，搽疮甚验。

或发满腮，鼻穿牙落，饮食不进，气促痰鸣，乃不生之症也。

儿方周岁，母腹有孕，乳汁成毒，敛郁小儿神气，亦致骨主尪赢，是为魁病，宜龙胆汤主之。

龙胆草、微炒，钩藤皮，柴胡，桔梗，赤芍，川芎，茯苓，甘草炙，大黄、湿纸煨。各等分。人参，减半。

井水煎服。

仍以夜明砂不拘多少，红炒作袋盛之常佩。

上一页：喘

当前页：诸疳

下一页：霍乱





* * *



原始资料来源互联网，中医世家网站整理。





霍乱 《育婴家秘》



* * *





霍乱




霍乱无嫌吐泻频，绞肠干痛腹中寻，

治其吐泻多寒热，干痛须防喘与惊。

霍乱之病起于仓卒，多因失食伤寒，阴阳乖隔，上吐下泻，而躁烦闷乱也。人有三焦，上主纳水谷，入而不出；中生腐化水谷，流行脏腑；下焦立分别水谷，出而不入。上焦者，上冒脘也，邪在上焦则吐。下焦者，下胃脘也，邪在下焦则泻。中焦者，中胃脘也，邪在中焦则上吐下泻。霍乱者得吐泻，则邪气上下得出，无苦也。陈莝出尽，吐泻自止。不吐不泻者干霍乱，又名绞肠沙，其病因胃邪气无从出也。若加喘满惊搐者，十不救一。其吐泻着，须分寒热，主治大要断其乳食，恐增痰也，故霍乱饮米汤必死。霍乱吐泻，宜用藿香正气散主之。方见感冒四气。

其先泻后吐者，乃脾胃应食①，故先泻白水，吐亦不多，口气缓而神色慢，额前有汗，六脉沉滞，此为冷也．宜补温之，钱氏益黄散方见脾脏。及理中汤加霍香、木瓜主之。

①脾胃虚食：忠信堂本作“脾胃虚冷”。

理中汤：治霍乱吐泻，水谷不化，手足厥冷。

人参，白术，甘草炙，干姜（煨），各等分。加藿香，木瓜。

[口父]咀，水煎服，或为末①，蜜丸，芡实大，米饮化下。霍乱姜汤送下。

其先吐后泻者，乃脾胃有热，故促唇红吐来面赤② 。渴饮水浆，脉洪而数③，此为热也，宜和解之，五苓散加霍香主之。

①[口父]咀，水煎服，或为末：原作“那咀，水煎，为未”，据忠信堂本改。

②故促唇红吐来面赤：忠信堂本为“故唇红面赤吐沫”。

③而字下原脱“数”，据忠信堂本补。

五苓散：治小儿霍乱吐泻，躁渴饮水。

猪苓，泽泻，白术，茯苓，加藿香。

上末，水煎。

其于霍乱不得吐泻者，有盐汤吐法最佳。但小儿必待探吐之，或以针刺手十指甲缝令血出，或于委中刺血，皆良法也。

或发惊搐，或腹胀气喘者，皆死候也，急用：

枳实一枚，锉。制半夏一枚、劈破。黄连三分，切细

用水煎汤，人甘遂末五厘，沉香磨水一匙，和匀灌之。

得吐住后，进合香丸。

病素有积者，发则吐泻不止，非霍乱也。宜下之，脾积丸主之。方见积聚。

上一页：诸疳

当前页：霍乱

下一页：呕吐





* * *



原始资料来源互联网，中医世家网站整理。





呕吐 《育婴家秘》



* * *





呕吐




小儿呕吐有三因，因热因寒因食停，

药食难尝成格拒，吐多清水是虫名。

幼科云：小儿呕吐大概难举，有寒，有热，有食积。然寒吐热吐，未有不因于食积者。故呕之病多属于胃也。又有溢乳，有[口见]乳，有呕哕，皆与吐相似，不可以吐泻治之。又有格拒者，有虫者，当仿法外求之。大抵小儿呕吐，莫如节乳。节者，减少之谓，非断其乳食也。呕吐多渴，勿急饮之。水入复吐，终不得止，必强忍一二时，而后以薄粥与之，吐自止矣。

按：刘河间论吐者分三焦，此言甚善。如食人即吐者，有积在上焦胃脘也。上胃脘在咽喉之下。太仓之上口，名曰贲门。食方下咽被积，堵塞不得入胃，故吐出也，宜瓜蒂散吐之。此在上者，因而越之。吐，是用吐法，使积去，乳食得入也。如食入，少顷吐出者，有积在中焦胃脘也。中胃脘，太仓下口之上。小肠上口之上，名曰幽门。饮食入胃，不得入于小肠，故转而上出则吐也。吐出皆完谷未腐熟者是也。如食半日后复吐着，此积在下焦胃脘也。下胃脘在小肠下口之下，大肠上，名曰阑门。有积壅塞，传化不去，复转向上出为吐，吐多糟粕之物是也。此二吐并宜下之，去陈莝菀物，使肠胃之气得通，水谷之物得行，吐自止矣。丁香脾积丸主之。方见前伤寒。

瓜蒂散

瓜蒂，炒黄，君。赤小豆，臣。

共末，每少许，淡豆豉煎浓汤调服，量儿加减。

寒吐着，乳片不消，多吐而少出，面白眼慢，气缓神昏，额上有汗出，脉息沉微，宜温中消食，轻者胃苓丸，煨姜汤，研碎服之；不止，用理中丸加藿香；如诸药不止，以参香散治之。

参香散：治小儿胃虚作吐，诸药不止者。

人参，沉香，丁香、去丁。藿香叶，木香，等分，细末

木瓜汤调下。

如服以上药并乳食不得入，入则吐者，此阴盛格阳。谓之格拒也。宜理中切成剂，用豮猪胆汁、童便各少许，拌药炒焦，煎服即止。《内经》曰：热因寒用之法，益阴寒气太甚，阳热之药难入，故理中汤温热，用胆汁、童使之寒凉与之服，其始则同，其终则异，入咽之后，阴体渐消，阳气乃发，伏其所主，先其所因，此仲景之秘论也。

热吐者，面赤唇红，吐次少而多出，乳片消而色黄，遍身热甚而烦躁。夏月多此证，宜胃苓丸，用向东陈壁土一块，杵细炒热，入水煎数沸，澄清，将丸研服。不止，用黄连、厚朴（炒）、藿香等分，香薷①加倍，水煎服。吐久不止，用理中汤煎热，调天水散冷服，即止。

食积吐者，眼胞浮肿而微黄。足冷，热日轻夜重，或吐酸馊之气，或吐黄水．或吐青痰，脉弦实而滑，此有宿食也。直下去其积乃止。脾积丸主之。

伤乳吐者，才哺乳即吐，或少停而吐。此因乳食无度，脾胃嫩弱，不能运化。譬如，小瓶注水，满则溢出也，宜节其乳自止。[口见]乳者，时时吐乳而不多，似吐非吐，非吐是吐，此胃虚吐也，参香散主之。

溢乳者，调乳多而溢出，非真吐乳也。苟不知禁，即成真吐矣.百日内小儿多有之。盖身小身软，不能自立，必待母拥抱之。苟有倾则，乳即溢出。譬瓶注水，瓶侧而水出矣，不须治之。

嗽吐者，必待儿嗽定而后乳也。或嗽未定，以乳哺之，其气必逆，乳不得消，化而为痰。痰气变塞，嗽不得转，故嗽而吐乳也，宜玉液丸，姜汤下。

小儿初生，三日内吐者，钱氏方用白饼子下之，误也。初生小儿，出离母腹，惟乳可食，安可当此毒药也。此由拭口不尽，使恶秽之物损其胃气，只用丁香一小粒，去苞，陈皮一分，木瓜一分，共研细末，每半分，乳调纳儿口中，令自咽，用煎皆是②。

呕哕者，有声无物也，不问大小，但病久危困呕秽者，不治。经云：木陈者，叶必落；弦绝者，声必嘶是也。

蛊者，腹有虫，时作酸痛，痛则吐清水涎沫，宜下之。

下虫丸

白苦楝根皮（酒浸，烙），绿色贯众，木香，桃仁（去皮、尖），芜荑（焙尖），槟榔，各二钱。鹤虱（炒），干蟾（炙焦），各一钱，轻粉五分，使君子肉，五十枚。

上末，面糊丸，麻子大，每服一二十丸，俟天明，先以肉汁味臭鼻内，使香闻鼻中，即仍③肉汁下丸。

①香薷：原作“香藿”，据忠信堂本改。

②皆是：忠信堂本为“亦可”。

③仍：忠信堂本为“仍以”。

上一页：霍乱

当前页：呕吐

下一页：伤食证治





* * *



原始资料来源互联网，中医世家网站整理。





伤食证治 《育婴家秘》



* * *





伤食证治




伤食无如损节奇，视其轻重法何为，

欲求陈莝谁将去，消导不行攻取之。

《内经》曰：饮食自倍，脾胃乃伤。东垣先生解云：饮者，无形之气也；食者，有形之血也。由此推之，乳为血所化，饮之类也。乳食之类，宜有辨矣，幼科消乳丸有三棱、莪术，误也。

小儿之病，伤食最多，故乳食停留中焦不化而成病者，必发热恶食，或噫气作酸，或恶闻食臭，或欲吐不吐，或吐出酸气，或气短痞闷，或腹痛啼哭，此皆伤食之候也，方见伤食之证。不必悉具，便宜损之。损之者，谓姑止之，勿与食也，使其自消。所谓伤之轻者，损谷自愈也。损之不减，则用胃苓丸以调之。调之者，调其脾胃，使乳谷自消化也。调之不减，则用保和丸以导之。导之者，谓腐化乳食，导之使去，勿留胃中也。导之不去，败攻下之。轻则枳朴大黄丸，重则备急丸主之。

枳朴大黄丸

枳实、炒，厚朴、姜汁炒，大黄、酒蒸，各等分。槟榔，减半。

共细末，神曲糊丸，黍米大，量儿减加，姜汤下。

备急丸

大黄，巴豆、去膜，干姜，等分。

须得精新好药，研末炼蜜丸，黍米大，每服三五丸，量儿加减，白汤下。

凡用消导攻取之药，必的见其所伤之物，则胃气不伤而食物去，却无遗毒矣。故伤热物者，如酒肉、湿面、辛辣之类，则以枳实、青皮、黄连、大黄、牵牛主之。伤冷物者，如瓜果、冰水。豆粉之类，则以丁香、木香、砂仁、苹果、巴豆治之。又如山植之消肉食，神曲、麦芽之消谷食，半夏、干姜之消菜果生冷，各有所宜也。苟不问寒热，而以寒治寒，以热治热，则所伤之物虽去，而偏寒偏热之药性留于胃者，或为热中，或为寒中，作儿终身之害者，皆一时之误也。

小儿伤食，最关利害，父母不可轻忽，医人不可粗率也。如弃而不治，则成积癖；治之失法，则成疳痨.故儿之强壮者，脾胃素实，恃其能食，父母纵之，以致太过，停留不化，此乃食伤脾胃，真伤食也，可用前法治之。如小儿之怯弱者，脾胃素虚，所食亦少，或因少加，则必停蓄不化，此乃脾虚不能消谷，转运迟耳，非其伤食也，治以前法则误矣，宜用养脾丸主之。

小儿易虚易实者也，如使壮实①者，纵其口腹。则饮食自倍，脾胃乃伤，而实者亦虚矣。其虚怯者，节饮食则脾胃无伤，谷气渐长，而虚者可实矣。

①壮实：原作“壮食”，据忠信堂本改。

胃苓散之方，如五苓散之利水，平胃散之消谷，可以调理脾胃，可以消导饮食，城小儿之要药也。如伤食又感风寒者，此内伤夹外感也。不吐泻者，谓之夹食伤寒，先解其表，宜藿香正气散主之；表解后，攻其食积．枳朴大黄丸。有吐泻者，谓之霍乱，宜藿香正气散主之。详见感冒四气。如伤食发热变惊风者，先去食积，使食去热除而搐自止，宜加减宣风散主之；发搐者，人参羌活散。详见惊风。

宣风散

槟榔、二个，草果仁，陈皮，各半两。黑牵牛生、熟各半，二两。大枳实，五枚。大黄，一两。

共末，每半钱，蜜汤调服。

人参羌活散

柴胡，防风，天麻，前胡，人参，川芎，当归，枳壳，茯苓，羌活，桔梗，甘草，蝉退，各等分。

未，薄荷同煎服。

伤食或吐或泻，则其所伤之物去矣，只以肥儿丸调之，和其胃气，或钱氏之异功散，蜜汤调服。

上一页：呕吐

当前页：伤食证治

下一页：积聚证治





* * *



原始资料来源互联网，中医世家网站整理。





积聚证治 《育婴家秘》



* * *





积聚证治




宿食停伤脾胃中，是名食积法宜攻，

必询原物分寒热，莫犯虚虚可立功。

按；东垣云食者有形之物，伤之则宜损其谷。其次莫若消之，不止则攻之。此治初伤乳食之法也。只因不早治之或治之晚，以致陈莝菀聚，乃成积也。小儿病积者多，其候面黄色白，腹大或紧，食少，或腹作痛，无时发作，发作则数日不止。治其积者，若不问平日所伤之物是寒是热，观儿之形或虚或实，一概用偏寒偏热峻下之剂，而犯虚虚之戒，其害大矣。如曾伤乳热食热者，则为热积；如伤冷乳冷食者，则为冷积。伤五谷者，则为食积。伤五畜之肉者，则为肉积，热积。伤五果之类者，则为果子积，生冷积。伤五菜之类者，则为菜积。有冷有热。冷积宜丁香脾积丸下之，以原食生冷之物作汤。热积宜丁香槟榔丸下之，以原伤谷肉之物作汤；谓之溯源汤。

凡用攻下取之药，必先补其胃气，如导功散之类，而后下之。所谓补而泻之，勿犯胃气也。

家传丁香脾积丸：治冷积腹痛，又治伤食积泻，效。

丁香，木香，良姜（清油炒），各一钱。青皮，皂角（烧存性），槟榔，各二钱。三棱、煨，莪术（煨），各三钱。巴豆，四十九粒。去壳、膜，另研如泥。

上前八味细末，入巴豆泥，研令匀，用醋煮面糊丸，麻子大，每五丸，原物汤下。

如取虫，苦楝根皮汤下。

木香槟榔丸：治热痰腹痛，又治痢疾。

木香，槟榔，青皮，陈皮，枳壳（炒），莪术，黄连，黄柏，各一两。香附，大黄，各三面。黑牵牛（取头末），三两。

上细末，滴水为丸，麻子大，每服十丸，原物汤下。

原物汤取原日所伤之物，用韭菜捣烂捏成饼子，烧存性，研细煎汤送下，名取积丸。

如素弱者，不可轻下，当以补药去之。用钱氏益黄散，加莪术、木香、黄连（炒），共细末，水煎，神曲糊丸，黍米大，服二三十丸，米汤下。

上一页：伤食证治

当前页：积聚证治

下一页：泄泻证治





* * *



原始资料来源互联网，中医世家网站整理。





泄泻证治 《育婴家秘》



* * *





泄泻证治




泄泻先须辨五因，治分三法见于经，

养其脾胃尝为本，莫使五虚成慢惊。

泄有五者，谓风、寒、暑、湿、食积也，皆属湿论。故风湿、寒湿、湿热，中湿，此者温之生于外者也。食积，则湿之生于内者也。叔和云：湿多分五泻者是也。治有三法者，按仲景《伤寒论》云：下利不止者，宜理中丸。理中者，理中气也。治泻，不利小便非其治也，五苓散主之。不止者，利在下焦也，宜赤石脂禹余粮汤止之。故初则温中，理其胃气也；次则分利，使阴阳和畅，水谷分别也；末则止涩，涩可去脱，恐肠胃滑而谷气不收也。此三者治泻之大法也。故予家传心法，初用理中汤，中用五苓散，末用七味豆蔻丸，或一粒白玉丹，即是仲景之法。

七味豆蔻丸：治泄泻不止，涩可去脱之法也，又治虚泄。

肉豆蔻（面裹煨），木香，砂仁，各三钱。白龙骨，诃子肉，各五钱。赤石脂，枯矾，各七钱。

共细末，面糊丸，麻子大，量儿加减，小者十五丸，服止五十丸，米饮下。

白玉丹又名一粒丹：治滑泻不止，神效。大人通用。

寒水石炼研（水飞），二两。枯白矾，一两。

共细末，面糊丸，小者麻子大，大者皂子大，中者豌豆大，母服一丸，米饮下。久者宜用，初刚勿用。

伤风泄泻，其症口中气热，呵欠顿闷，乍凉乍热，睡多气粗，大便黄白色，呕吐乳食不消，令咳嗽。宜发散，加减惺惺散主之。

加减惺惺散：治小儿风泄，补脾胃，发散风邪为主。

人参，白术，白茯苓，各一钱。炙甘草，七分。防风，川芎，藿香，各三钱半。细辛，二钱。

按：小儿科论夏至后泄者，热多；秋分后泄者，寒多；中间按节气分寒热多少之说，似太琐细，不若《原病式》明白。盖冷泄热泄，四时有之，但暑月多热，冬月多寒。

热泻者，《原病式》云：谷虽不化而色变非白①，烦渴，小便赤涩。凡谷消化，无间色及他症，便为热也。寒泻而谷消化者，未之有也；然热泻亦有不化谷者，邪热不杀谷也。谷虽不化，乃糟粕耳，非若邪气之完谷出也，此宜辨之。如夏月得之，大渴者，宜五苓散作汤，调玉露散，另身热与渴略减者，只服五苓散，不可更加玉露散，恐生中寒之症。泻仍不止，用胃苓丸和一粒丹止之。神效。非夏有此热泻者，渴饮水，白术散乃圣药也。

寒泻者，《原病式》云：完谷不化而色不变，吐利腥秽，澄清冷，小便清白不涩，身凉市渴，此为寒也。冬月得之，宜理中汤、丸。不止，以五苓散加姜枣煎；再不止者，七味肉豆蔻丸主之。春秋月同，惟夏月得之，先服理中汤、丸，后以五苓散和玉露散。

玉露散：一名甘露饮，治伤热泻黄色。

石膏，二两。寒水石（煅研、水飞），二两。生甘草，七分半。

上极细末，每服一字，或半钱，温水调下。

如寒泄久不止，一日三四次，溏而不多，腹中鸣，宜黄芪补胃汤。

黄芪补胃汤

黄芪（炙），归身，川芎，柴胡，益智仁，陈皮，炙甘草，各二钱。升麻，六分。

共末，水煎服。

湿泻者，身重泄水；风湿者，水谷混杂。宜升麻除湿汤。湿热者，宜五苓散加玉露散。湿不渴，宜胃苓汤。此病夏秋间多有之，益黄散尤妙。

升麻除湿汤：治风湿作泻，自下而上者，引而竭之。

升麻，柴胡，神曲（炒），防风，泽泻，猪苓，各五分。苍术，一钱。陈皮，炙甘草，麦芽炒；各五分。

如胃寒肠鸣，加益智仁、半夏等分，入姜、枣煎，非肠鸣不得用也。上[口父]咀分作五服，水煎。

胃苓汤：治夏秋间，脾胃伤冷，水谷不分，泄泻不止。

五苓散：平胃散二方相合

入姜、枣同煎服。

今治泄泻者，不问大人小儿，通用此方。

如寒湿泻不止，宜益黄散，此治寒湿之要药也。

食积泄者，因饮食过多，遂伤脾胃，以致泄泻。其候大便不聚，臭如败卵，或作酸臭之气，或色黄白，腹中或有痛者，宜先补胃气而后下之。补用钱氏异功散加神曲，下用丁香脾积丸，小下积之方，惟此能去痛止泻也。有巴豆，按药性，巴豆能令未泻者泻，能令已泻者止故也。

凡大污引饮者，其病不论新久，皆服白术散，痢病亦同。盖脾恶湿，肾恶燥，饮水太多，其肾益燥，津液不升，则渴益不止。水止于脾，温伤脾胃，泻亦不止。故白术散治渴泻之圣药也。常宜服之以代②汤水，不可再饮汤水，兼之不效矣。

白术散：治泄泻冒热烦渴。间阴阳并宜服之③。

人参，白术，茯苓，木香，甘草，藿香，各一钱。葛根，—钱。

共细末，水煎服。

本方治小儿阳明经本虚，阴阳不和，吐泻亡律液，烦热口干。以参、术、甘草甘温补胃和里；木香、藿香辛温以助脾；茯苓甘平，分阴阳，利水湿:葛根甘平倍于众药，其气轻浮，鼓舞胃气，上行津液，又解肌热，治脾胃虚弱，泄泻之圣药也。下问泄痢，但久不止者，并服之。

①非白；忠信堂本作“黄白”。

②代：原作”拆”．据忠信堂本改。

③间阴阳并宜服之：忠信堂本无此句。

钱氏云：泻黄者，伤热乳也。泻青者，伤冷乳也。予家通用胃苓汤为丸主之.热者用车前草汤下，寒者用煨姜汤下。

又泻不止，非清气之下陷，则肠滑不禁，及肺虚不行收令也，宜家传升阳固脱汤主之。

人参，白术，白茯苓，甘草炙，当归，白芍，地黄，升麻，猪苓，津泻，葛根，陈皮，乌梅，诃子肉。

共十四味，等分，量儿大小，[口父]咀，水煎服无时，即大人亦可取之。

久泻不止，多属虚寒，无有热也。故经曰：暴泻无寒，久泻无热。宜豆蔻丸和胃苓丸各半相合，陈米炒熟煎汤送下即止；如再不止，宜用人参白术散加肉豆蔻面裹煨，诃子肉为丸服，庶不成虚，变慢惊风也。

有先泻未止而成疳者，易治，宜参苓白术散加肉豆蔻、诃子肉丸服之，则泄自止，津液渐生不致成疳也。有先疳而后泻者，谓之疳泻，难治。宜用集圣丸去芦荟、莪术、五灵脂三味，加肉豆蔻、诃子肉等分，为末，山药糊丸，黍米大，每二十五丸，四君子汤下。

经曰：五虚者，一脉细，二皮寒，三少气，四泄泻不止，五饮食不入。五虚悉具者生①，能食者生。又泻不定，精神好者，脾败也；吐泻唇深红者，内热故也，不退必死；面黑气喘者不治；大渴不定，止之又渴，肾败也，遗泄不觉者死。

①生：忠信堂本为“死”。

上一页：积聚证治

当前页：泄泻证治

下一页：痢疾证治





* * *



原始资料来源互联网，中医世家网站整理。





痢疾证治 《育婴家秘》



* * *





痢疾证治




赤白无分寒热议，多因食积宜通利，

育婴家宝只三分，传自河间真秘密。

按《内经》曰：饮食不节，起居不时，阴受之则入五脏，阳受之则入六腑，填满闭塞，不为飧泻，久为肠癖。飧泻者，为米谷不化也。肠癖者，不痢是也。又按五十七难曰：胃泻者，饮食不化。色黄；脾泻者，腹胀满，泄注，食即呕吐逆；大肠泄者，食已窘迫，大便色白，肠鸣切痛；小肠泄者，溲而便脓血，小腹痛；大瘕泄者，里急后重，数至圊而不能使，茎痛。大瘕泄者，痢也。由《素》《难》之文观之，则痢起于食积也。况小儿之病伤食者多，惟有宿食为积。故因四时之感，而成痢也。赤白皆属热说见《原病式》中，或谓赤者属热，白者属寒，未敢听之。但调痢久不止，则为虚寒，或服冷药过多，热变为寒者则有之矣。此当以脉证别之。身热而渴，脉数大有力而能食者为热；身凉不渴，脉沉无力而不食者为寒明矣。治痢之法，初起腹中若痛，里急后重者，其痛为实，宜急下之，三黄承气丸.不可用巳豆、牵牛之剂。已豆损血，牵牛损气也。如有外症不可遽下，宜发散之，仓禀汤主之。初治不止，各随其证施治也。

三黄承气丸：治痢疾初起，两眉皱而啼哭者，腹痛也。里急后重，烦躁不安者，以此下之。

大黄、酒蒸，一两。枳实（炒），厚朴（炒），槟榔，各五钱。黄连（酒炒），黄芩（酒炒），黄柏（酒炒），当归，各三钱。木香，二钱。

共细末，神曲糊丸，黍米大，儿小者十五丸，儿大者三十丸，滚白水下。

仓癝汤：治伤风痢疾及时行疫痢，大小相似者，宜先服此方。即：

人参败毒散（方见前），加陈仓米，煎服。

一方：加陈皮。

因伤风得之者，则纯下清血，宜胃风汤主之。如不纯血。宜黄连四物汤、家秘剪红丸；不止者，阿胶梅连丸，大效。

胃风汤：治风冷客于肠胃，泄下鲜血，及肠胃湿毒，下如豆汁，或下瘀血。

人参，白茯苓，川芎，当归，白术，白芍，辣桂，各等分。

上[口父]咀，量地加减，入粟米数十粒同煎，食前热服。

黄连四物汤：治下痢纯血。

黄连，当归，川芎，白芍，生地，槐花（炒），荆芥穗，等分。加犀角

[口父]咀，量儿大小，水煎服。

家传剪红丸：治痢下纯血，及大人肠风了血，神效。

枳壳（炒），槐子（炒），侧枯叶（炒），荆芥穗，等分。

共细末，酒糊丸，黍子大，量儿加减，米饮下

阿胶梅连丸：治下痢无问新旧，赤白黑、疼痛诸症。

真阿胶（锉碎，用蛤粉炒成珠），赤茯苓（）去皮，乌海（洗净去核，焙干），赤芍，黄柏，黄连，干姜（炮），当归（酒洗，日干），等分。

共细末，水丸，黍米大，米饮下。忌鸡鱼油腻诸物。

以上皆初治之法也。

赤白痢者，心生血，因伤热得之，则心移热于小肠，是为赤痢。故赤者从小肠而来也。肺主气，因伤热得之，则肺移热于大肠，是为白痢。故白者从大肠而来也。刘河间据《内经》云：溲而便脓血，知气行而血止也，以芍药汤主之。行血则便自愈，调气则后重除。此治痢之要法也。吾之先祖，以此立法，用黄连阿胶丸加当归、木香治血痢，于血中行气；胃苓丸加当归、芍药治白痢，于气中养血。赤白相兼者，香连丸；有积者，家秘治痢保和丸相兼服之，无不效者。

河间芍药汤：行血则便自愈，调气则后重除。

芍药，一钱。当归，黄连，黄苓，各五分。炙甘草，二分。大黄，三分。槟榔，木香，各二分。桂，二分半。

[口父]咀，吹儿小分三剂，大则一剂，水煎食前温服。

黄连阿胶汤：治赤痢。

黄连，三钱，阿胶（炒），二钱。白茯苓，当归，木香，各一钱。

细末，水丸，米饮下。

胃苓丸：治白痢。

加当归，白芍，白术。

研末，水糊丸，米饮下。

番连丸：治赤白痢。此吾家传秘方也。

黄连（大如鸡爪者，去枝梗，切），吴茱萸，木香，石莲子肉，各三钱。

共末，酒糊丸，黍米大。量儿加减，陈米炒，煎汤下。

家传治痢保和丸：其积有未尽、有久痢原未得下、脾虚不可下者，俱宜服下之。

陈皮，半夏，白茯苓，枳壳（炒），厚朴（炒），黄连（炒），山楂肉，萝卜子（炒），神曲，麦芽（炒），各五分。木香，槟榔，炙甘草，各减半。

上细末，别取种曲糊丸，米饮下。

此以上中治之法也。

痢久不止名休息痢，不可骤用肉豆蔻、诃子肉、罂粟壳止之，恐有滞积未尽，反成重病也。必腹中不痛。虽有虚痛，切不可止之。吾有家秘和中丸，不犯此禁。如有可止者，幼科中秘传香连丸。万金散，择而用之。

家传和中丸：专治休息痢及疳痢，屡验。

人参，炙甘草，当归，川芎，车前子，猪苓，泽泻，神曲，麦芽，俱炒。诃子肉（面裹煨），五莲肉，各二钱。白术，白茯苓，陈皮，白芍，黄连（炒），各三钱。木香，干姜（炒），豆肉蔻（面裹煨），各二钱。

共细末，酒煮面糊丸，黍米大，米饮下。

秘传香连丸：治男女小儿诸般痢疾作痛，并久痢虚脱，脓血不止者，服之神效。如初痢一二日间，不可服，恐拦住积滞热毒，变生他症，又反为害也。

黄连（酒润炒），一两。木香肉，豆蔻（煨），各三钱。乳香，没药，各一钱。

上末面糊丸，芡实大，服一丸，赤痢甘草汤、白痢姜汤下。

万金散：治水泻，下痢久不瘥者。

粟壳：去蒂，二两，锉细，醋炒，一两，生用一两。甘草:四节，生。一民炙，一两。陈皮（去白），二两。乌梅（和核），一两。

锉碎合成剂，量儿大小，热渴略煎二沸，和渣倾出碗内，盖定澄清去渣，空心温服。

以上末治之法也。

泻痢从来更变多，久而休息转沉疴，

脱肛不禁堪惆怅，膝肿其如鹤膝何。

有泄泻变痢疾，有痢疾变泄泻者。先正有言曰：先泻后痢者，此脾传肾也，为阴邪，难治。先痢后泻者，此胃传脾也，为微邪，易治。斯言也，谓泻痢久而传变者，愚亦有说焉；泻久不止复变痢者，其后重者，胃气之下陷也。其脓血者，肠垢之下浊也。水谷竭而胃败，加之何不死。痢久不止而变泻者，其后重除者，乃湿热之毒尽矣。其脓血止者，乃陈莝之物去也。肠胃通而水谷行，故可治也。若初泻便变痢者，此气病传入血中，宜养血为主，加调气之药，不可复下伤胃气也。初痢即变泻者，此止病传入气中，以调气为主，加养血之药，不可遽涩，使毒留而不去，复成痢也。泻变痢者，宜四物汤加黄连、木香、白茯苓。痢变泻者，宜四君子汤加当归、白芍主之。

痢久不止，无津液欲成疳病者，宜参苓白术散大补胃气可也。有素病疳，又新病痢者，此重伤食，感冒四气之所致也。宜钱氏异功散加当归、白芍、木香、诃子肉、神曲（炒）各等分为丸服，不可作痢治之。

痢久不止，谓之休息痢。脾胃受伤，其气之下陷也，则为脱肛，其上逆也，则为食入即吐，不思乳食，谓之噤口。肾开窍于二阴，痢久则肾败矣。两膝红肿，谓之鹤膝，更有不治之症，俱宜辨之。

脱肛者，胃气之下陷也，后重不除，努责太过，故肠头脱肛出也。肛门名魄门，肺是主之。肠头脱出，又肺气不行收令也。宜用养血调气升提之剂，使痢止则肛自不出矣。升麻汤主之，外用洗法、托法、灸法。

升麻汤

升麻，一钱。人参，白术，白茯苓，陈皮，当归，白芍，麻子仁，各五分。甘草，防风，各三分。荆芥穗，二分。乌梅（去核），一个。

上[口父]咀，分二剂，食前服。

洗法独浇散：治脱肛不收。

五倍子，半两，研末。井花水，三碗，入瓷罐内，慢火煎半，入朴硝，荆芥穗，各一钱。

乘热熏洗，仍以五倍子末付之。一方用绿桑螺，烧存性，研末，以猪膏和涂肠头上。

托法用：

木贼，烧存性，为末，掺之以软帛按入。

又方用：

赤石脂，伏龙肝，等分。

末，敷之。

又方用：

龙骨末，木贼，烧存性，等分。

为末敷之。

炙法脱肛不收，灸尾翠骨穴神效，又能治痢。

噤口者，乃胃虚逆气上冲而吐也；有不思食者，皆虚损也，宜用参苓白术散，米饮调服。大抵此病难治。凡泻痢者，能食则吉，不能食则凶。

鹤膝者，两膝红肿，如鹤之膝也。小儿痢后多此疾，乃肾虚之症也，宜补肾地黄丸，加虎胫骨、个膝主之。

有五色痢者，此五脏之真色见也，不可治。

痢疾腹胀者，属中气不足也，宜胃苓丸调之，慎勿下之，下之则死。亦有余套之未尽，误服涩药太早，腹胀着，此为实也，腹中必痛，宜下之，三黄枳术丸主之。

痢疾不治症：小儿下痢如尘腐色者死，如屋漏水者死。下痢日久，大吼如竹筒者死，如血腥者死。

凡赤白同下，久而不禁。小便赤涩，腹痛发热，唇红舌苔，气促心烦，坐卧不安，大渴饮水，各道倾陷，面容似妆，噤口不食，眼胞肿，足背肿者，皆不可治。《内经》曰：肠癖身热，脉躁疾者死；身凉脉迟者生。又脉大而有力者死；脉微而无力者生。

上一页：泄泻证治

当前页：痢疾证治

下一页：疟疾





* * *



原始资料来源互联网，中医世家网站整理。





疟疾 《育婴家秘》



* * *





疟疾




疟论经中五六般，时师总号是脾寒，

治分三法须求瘥，不及家传平疟丸。

疟疾之候，始而呵欠，继而足冷，面色青黄，身体拘急，战栗鼓颔，腰脊俱痛，寒去未几，内外告热，头痛而渴，但欲饮水，呕恶烦满而不嗜食者，皆其候也。按《内经》有五脏疟，有六经疟之病名，世人总论之日脾寒。盖脾胃者，五脏六腑之本也。经云：邪之所凑，其气必虚。惟小儿脾胃素弱，放邪乘虚入，随其所入，而为五脏六腑诸疟之名也。故吾之先人分为七疟，风、寒、暑、湿、食。鬼、劳也。治疟之法，初则截之，谓邪气初中，正气未伤，故先驱之使去，不可养以为患也。中则和之，调邪气渐入，正气渐伤，或予补气血药中加截药，或于截荫中加补气血药，务适其中，以平为期。末用补法，调邪久不去，正气已衰。当以补其脾胃为主，使正气复强，邪气自退矣。余各因七症，条陈三法于后，以为后学之绳墨也。

风疟者，因感风得之，恶风自汗，烦渴头疼。风，阳气也，故先热后寒。初得之宜发散，麻黄白术汤主之；不退者，小柴胡汤加常山、槟榔、乌梅截之；久疟不已，宜补中益气汤主之。

麻黄白术汤：治感风发热。

麻黄（去节），桂枝，青皮，陈皮，川芎，白芷，半夏曲，紫苏，白茯苓，白术，桔梗，甘草（炙），加细辛，槟榔，等分。

为散，量儿加减，枣姜引，煎，未发前二时服。

寒疟者，因感寒得之，无汗恶寒，挛疼面惨，阴气也，故先寒后热，宜与发散寒邪；养胃汤加桂主之。如不止，以平胃散加槟榔草果截之。疟久不止，白术散去干葛，加干姜主之。

养胃汤：治感寒发疟。

草果，藿香，各五钱。陈皮，七分半。百草，肉桂，各一钱。

为末，入生姜、马梅，煎服，量儿大小。

暑疟者，因伤暑得之。阴气独微，阳气独发，但热不寒，食不泄，烦渴且呕，肌肉消烁，宜解暑毒，柴胡白虎汤主之；不止者，去石膏加贝母、常山、槟榔截之；又不止者，补中益气汤主之。

柴胡白虎汤：治伤暑发疟，即小柴胡合白虎汤也。

温疟者，因冒袭雨湿，汗出澡浴，坐卧湿地得之。身体重痛，肢节烦疼，呕逆胀满，宜胃苓汤主之。不退以平胃散加衣茯苓、槟榔、常山截之，久不迟宜参苓白术散主之。

胃苓汤：治伤湿发疟，即平胃、五苓二方相合也。

食疟者，一名痰疟，饮食不节，饥饱有伤致然也。凡食啖生冷腌藏，鱼肉肥腻，中脘生痰，皆为食疟。其候若饥而不

食，食则中满，呕逆腹痛，宜去其食积，四兽饮主之；不止，以二陈汤送下红丸子截之。久不已，宜六君子汤加青皮主之。

四兽饮：治食积，和胃消痰。

半夏，人参，茯苓，白术，橘皮，生姜，乌梅，大枣，各等分。甘草炙，减半。

上[口父]咀，用盐少许，水浸湿纸厚裹，慢火寰，宜量儿大小，水煎服。

红丸子：治食疟食积气滞腹胀。

三棱（水浸软，切片），莪术（煨），青皮，陈皮，各五钱。胡椒，干姜，各三钱。

米醋煮粳米粉糊丸，粟米大，红丹为衣。每服十丸至十五丸，二陈汤下。

鬼疟者，如疫疠传染之病，山溪峦瘴之毒，客忤无辜，寤寐惊怖之变皆是也。气之所中，化为毒涎，乃生寒热是也，名鬼疟。俗用符水退之，此龙术王所咒，留祝由科。及有针间使穴而愈者，有针鞋带五毒而愈者，至一草一虫皆可怯之。信乎治病尚无正方也，宜先用截药逐出恶涎，后用发散之药解其毒气，不退，用柴胡汤调之。

鬼哭饮：治疟久不愈者。

常山，槟榔，白茯苓，鳖甲、酥炙。各等分。

上[口父]咀，用桃柳枝七寸同煎，临发日五更服，略吐恶涎。

回圣丸：治诸疟，不分远近。

穿山甲、二钱半，灰炒至胖黄，另研末，鸡骨、常山、槟榔，乌梅（炒），各一两。

水煎，糯米糊丸，随大小为丸，红丹为衣，十五丸至三十丸，临发五更温酒送下。

神应丸：祛疟有验。

当归（酒蒸晒干），柴胡，各一两。穿山甲（灰炒，切）。知母。

酒糊丸，临发前夜用清茶朝北服一次，至发日五更又朝北服一次。

五神丸：治疟疾万应。

东方巴豆，五钱。麝香，二分半，南方官桂，五分。膛砂白矾各二钱。北方青黛，五钱。黑附子，三钱。中央硫磺，五钱。雄黄，一钱。

定于五月五日各修为末，该方包放，至午时，取五家粽尖为丸，梧桐大，每服一丸，绵裹于未发前一日晚，男左女右，塞鼻孔中，立效。

六和汤：发散毒气。

人参，草果，知母，贝母，马梅，白芷，槟榔，柴胡各等分。常山加倍。

[口父]咀，大枣调水各半，未发前一日煎，露一宿，临发五更服，或香苏散加川芎、白芷、苍术、当归、乌梅。

柴胡汤：治疟久不愈。

柴胡半夏与黄芩，甘草常山白茯苓，

苍术乌梅姜草果，槟榔苏叶及青陈。

水煎服。

如前数症，经久不瘥，真气已耗，邪气犹存，则有所谓劳疟者焉，治法又不同。

劳疟者，表里俱虚，真元未复，疾虽暂止，小劳复发，调之劳疟，久疟成劳者是也。当调养气血，加减十全大补汤主之。

十全大补汤，即八物汤加黄芪、官桂是也，再加陈皮、半夏、姜、枣煎服

疟母者，弥年起岁，经汗、吐、下，荣卫亏损，邪气伏藏，胁间结癥痞，谓之疟母，此症不可急攻，当补其胃气，以渐而攻。经云：表其半而止也。鳖甲饮子主之。

鳖甲饮：治疟久不愈，肠中结为癥瘕，名曰疟母。

鳖甲、君，醋炙，倍用。黄芪、蜜炙，人参，当归，白术，茯苓，川芎，白芍，甘草，陈皮，青皮，半夏曲，三棱，槟榔，厚朴，柴胡，各等分。

上[口父]咀，加生姜、大枣、乌梅，水煎。

家传秘法：治疟不间远年近月，不发不截，通用平疟养牌丸主之，试甚验。诚治疟之仙法也。

人参，白术，白茯苓，炙甘草，陈皮，青皮，半夏曲，苍术（制），厚朴（炒），草果仁，柴胡，黄芪，猪苓，泽泻，桂枝，常沿山末，鳖甲（醋炙），当归，川芎，各等分、

十九味，各取末和匀，酒糊丸，黍米大，米饮下。

有癖块加三棱、莪术，各煨、研入内。

有食疟成疳，又复伤食，腹中有癖，控之坚硬渐热，无时多哭者，前方去苍术、草果、常山、黄芩、猪苓、泽泻，加炙黄芪、黄连、木香、砂仁、夜明砂、干蟾（炙）、使君子肉、神曲、麦芽，等分末未，神曲糊丸，米饮下。

有病疟又发搐者，此亦食疟、积疟也。热甚生风，痰壅作搐，只止疟，掠搐亦止矣，宜小柴胡汤加大黄、常山、槟榔主之。如不止，惊疟俱发，以致肝旺脾衰，变为疳症，囟陷唇白，头发成穗，宜两治之，用加减当归龙荟丸，以平肝，内带治疳之药，又用加减参苓白术散为丸，以补其脾，内带退惊之药，试之甚验。

加减当归龙荟丸：治疳热发搐，又治惊疳。

当归，川芎，龙胆草，龙荟，黄芪，黄连，半夏曲，青皮，柴胡，人参，白茯苓，木香，甘草（炙），栀子仁，等分。

神曲糊丸，竹叶汤下。

加减参苓白术丸：治疟久成疳，谓之疳疟，又名劳疟，兼治脾虚生风发搐者，用之神效。

人参，白术，白茯苓，甘草（炙），黄芪，白芍，官桂，陈皮，山药，莲肉，使君子肉，鳖甲，神曲，夜明砂，龙胆草，天南星，等分。

荷叶浸水煮糊丸，黍米大，米饮下。此与上二万同，量儿病，制而裁之也。

有惊后变疟者，此脾虚也，宜平疟养脾丸，琥珀抱龙丸相间服之。

有疟后变惊者，此脾胃虚也，亦如前二方相间服之。

有疟后变惊者，此脾胃虚极也，乃慢惊风症，难治，宜加减参苓白术丸、琥珀抱龙丸主之。

有疟痢并作者，初用小柴胡加当归、白芍、常山、槟榔、大黄土之；不已者，只用参苓丸和之。

疟后变痢者，此胃气下陷也，宜补中益气汤加白术、黄连、木香。

有疟泄并作者，初用柴苓汤主之。

疟后变泄者，宜胃苓丸和肉豆蔻丸服之。

有疟后变咳嗽者，此因疟退后复伤风也，宜微发散，参苏饮主之。

有疟后浮肿者，此病极多，宜胃苓丸，五皮汤下；或用胃苓汤合五皮汤同服。

有疟后腹胀者，看有癖无癖。有病者，从痞治，宜前平疟养脾丸，加治癖、腹胀法治之；光癖者，治腹胀，胃苓丸宜多服。

有疟后食少，黄瘦不长肌肉者，此疳也，谓之疳虚，宜肥儿丸和平疟丸主之。

疟疾炙法

如久不止，灸大椎一穴，内庭二穴，在足大指次指外间陷中各一壮。

几疟之昼发者，宜用前法。有夜发者，此邪在血分也，宜麻黄桂技汤加地黄、红花生之；不止者以小柴胡汤合四物汤加升麻治之，提至阳分，然后用当归、茯苓主之，以常山、槟榔、乌梅截之。

疟有一日一发者，易已；有间日一发、二日一发者，难已。惟平疟养脾丸。服久，则以渐移近，至一日二发者，得大汗而解。俗人见其服药之后，反近日发，有疑而不肯服者，不可与言药者也。

上一页：痢疾证治

当前页：疟疾

下一页：肿病证治





* * *



原始资料来源互联网，中医世家网站整理。





肿病证治 《育婴家秘》



* * *





肿病证治




面目浮肿先受风，湿从足起变形容，

补中上下分消去，下水通肠是下工。

按：幼科论小儿肿病与大人同法，率用行水之药，误人甚多，惟钱氏之论可宗。钱氏云：肾热传于膀胱，膀胱热甚，逆于脾胃，脾胃虚而不制水，肾水反克脾，随水而行。脾主四肢，而身面皆肿也。若大喘者，重也，何以然？肾水胜而克退脾土，土胜心火，火胜肺金，肺为心克，故喘。或问：心刑肺，本见虚金，何喘实？曰：此有二，一者，肺大喘，此五脏逆；一者，肾水气上行，傍浸于肺，故令大喘，此皆为难治也。肿病之后，目胞上下微起，肢体重着，阳咳怔忡，股间清冷，小便涩黄，皮薄而光，按即成窟，举手即满是也。

治肿之方，诸家只知治湿，多利小便之说。执此一端，遽用泄水之药，则一泄而水消，乃曰得泄之力，殊不知脾愈泄而愈虚，不通旬日，肿复如初，此世人只知泄水为最，而不知十补勿一攻之论，往往多死者矣。吾之家传，大儿用胃苓汤，小儿用胃苓丸，以五皮汤送下，甚验。

胃苓汤：治肿之要药也。方见脾胃。即五苓散以渗湿，平胃散以保湿，二方相合是也。

五皮汤

桑白皮，大腹皮，茯苓皮，生姜皮，五加皮，各等分。

喘甚者，加真苏子。以上二方有加减法。

上半身肿多者，加苏叶、诃子、葛根。

下半身肿多者，加本通、木瓜。

腹胀者，加木香、藿香、枳壳。

大便秘者，加枳实、大黄微利之，或枳朴大黄丸亦效。方见伤食。

饮食之忌，惟盐酱薤鲜湿面，皆味咸，能助水者，并他生冷毒物，亦宜戒之，恐伤脾胃，重则半载，轻者三月。须待脾胃平复，血气充实，然后于饮食中旋以少①炒盐徐徐投之，不至骤吃咸物，则肿自不再作。故刘②云：冶肿非难，补养尤难。

①少：按罗田方言义与“稍”同。

②刘：忠信堂为“刘河间”。

丹溪治肿大法云：宜补中行湿利小便。腰以上肿，宜发汗。若遍身肿烦渴，小便赤涩，大便秘结，此属阳水，先用五皮散，次用四磨饮加生枳壳，重则疏凿饮子；若遍身肿，不烦渴，大便溏，小便清少，此属阴水，宜实脾饮或木香流气饮主之。

气若陷下，用二陈汤加升提之药，能使大使润而小便长。如腹胀，少加厚朴佐之，气不运，加木香、木通以调之。

按：丹溪治肿之法，大人小儿同用方见各书，可导用之。今予仿其法，以治小儿之肿。如在表有热可汗者，用五皮汤加麻黄、葛根、紫苏叶、杏仁以发之。如身无热，水气在里老，用五苓散加醋炒芫花、黑枣以下之。阳水之大便秘，小便涩。烦渴者，用五苓散作汤，送下枳朴大黄丸；阴水之不渴，清便自调者，用平胃散加生姜、白茯苓、苹果、木香、藿香主之。

病有疟后肿者，有泄痢后肿者，有因咳嗽肿者，有因疥疮肿、洗后肿者；肿虽不同，治法则一也。经云去菀陈莝者，谓腹有积聚，宜去之也。开鬼门，谓发其汗也；洁净府者，谓利其小便也。温衣者，谓常宜和暖，使水气得行也。大抵痢疟后肿者难治，脾胃极也。咳嗽而肿者，宜五皮汤去五加皮，加地骨皮、陈皮（去白）、紫苏叶主之。气上逆者，更加杏仁、等苈。疮毒病者，通圣散。

大凡肿先起于腹，而散于四肢者，可治；先起于四肢，后归于腹者，不可治。若膨胀而肚上有青筋胀满，大便滑泄，久疟而转作虚浮，与夫肉黑伤肝，缺盆平伤心，脐实①伤脾，足平伤肾，背平伤肺。凡此皆为不治之症。又男从脚下肿而上，女从身上肿而下，或由硬，或掌平，或卵肿胫长，或面薰黑者，皆不可治也（此一段依原本）。

①脐实：忠信堂本作“脐突”。

脾肺经兮属太阳，喘呼肿胀每相寻，

视其标本分先后，秘诀家传记在心。

病肿者，未必不喘；病喘者，未有不肿，皆湿土之病也。盖脾肺者，手足太阴，皆属湿土，故肿乃湿土敦阜之象，喘乃湿上熏蒸之气。治者，须以标本先后立法也。如先肿后喘者，此脾传肺也，以脾为本，肺为标，宜胃苓丸、五皮汤，如上法合而用之。如先喘后肿者，此肺传脾也，以肺为木脾为标，宜苏子降气汤主之。

上一页：疟疾

当前页：肿病证治

下一页：腹胀





* * *



原始资料来源互联网，中医世家网站整理。





腹胀 《育婴家秘》



* * *





腹胀




腹中胀满受虚寒，秘结须从实热看，

热多寒少休妄议，虚虚实实夭人年。

大抵小儿多因饮食、饥饿、生冷、甜腻，聚结不散，或因久患疳积，及症后癖块不消，皆能为胀，按之如鼓，膨脝者是也。故有疳胀、虫胀、积胀、食胀、虚胀、冷胀种种不同，一言以约之，寒胀是也。故疳虚者皆属寒，宿食积癖皆属热。各随虚实主治，庶不差误。

钱氏云：小儿腹胀，由脾胃虚寒攻用②作也。实者，闷乱喘满也，可下之，不喘。喘者，虚也，不可下。若误下致脾虚气上，附肺而行，肺与脾子母皆虚。肺主目胞、腮之类，脾主四肢。母衰甚，必主目跑腿肿也。黄色者属脾，治用塌气丸渐消之，使上下分消，其气则愈也。

②攻：忠信堂本作“故”。

小儿易为虚实，脾虚不受寒温，服寒则生冷，服热则生热，当识此意，勿误也。

凡治小儿虚腹胀，先服塌气丸不愈，腹中有食积结粪，小便黄，时时微喘，脉伏而实，时时饮水能食者，可下，瘥。木香槟榔丸主之。脾初虚而后有积者，不可便下，以肥儿丸调之；不愈，以三棱丸主之。

塌气丸：治小儿虚腹胀大者，加萝卜子，名褐丸子。

胡椒，一两。蝎尾（去毒），五钱。萝卜子（炒）。加陈皮，青皮，木香，各三钱。

未，面糊为丸，粟米大。服五七丸，陈米饮下。

三棱丸：治先脾虚，后伤食，不可下者，及疳疾腹胀。

三棱（醋炒），莪术（制），青皮，陈皮，枳实，厚朴（麦焙），半夏、姜汁（炒），黄连（炒），香附（醋焙），川芎，使君子肉，夜明砂，神曲，麦芽，干蟾（烧存性），槟榔，木香，砂仁，各三钱半，当归，一钱。

另取神曲煮糊，丸，黍米大，服二十丸至五十丸，米饮下。大便黄，涎臭秽为度，此积滞去也。

治小儿腹胀法用：

萝卜子、炒，紫苏根，干葛，陈皮，等分。甘草、少许。

煎服。食少加白术。

一法用虾嘛一个，人猪肚内煮熟，去虾嘛，将肚食尽，效。

如有因食积而腹胀者，有热，用木香槟榔丸；有寒，用丁香脾积丸。有因食多肉多腹胀者，用三黄枳术丸，料内加香附、半夏，蒸饼，丸服。

实者宜下之，消之，次补之；虚者温之，升之，补为要也。

《针经》曰：夫胀者皆在脏腑之外，排靠脏腑而廓离胁，胀满皮肤，故曰胀。大抵寒胀多而热胀少，治宜详辨之。如腹胀时减者为虚，腹满不减者为实；按之濡者为虚，按之坚者为实。如大病疟痢之后胀者为虚；外感风邪寒邪入里者，及伤饮食者，其胀为实。虚者补之，内加行气之药，勿太犯温，及成热中也。实者下之，内加补脾之药，或先补脾而后下之，勿大下之，恐伤胃气，常用家秘胃苓丸，以柴苏汤下，多服。

病胀气喘者，宜分气饮主之。

分气饮：治肿胀。

桔梗，赤茯苓，陈皮，桑白皮（炒），大腹皮，枳壳，半夏，藿香，紫苏，等分。甘草，减半。

每服一钱，水一小盏，姜三枣二，煎服。

病胀者，腹坚而大，腹皮无纹，脐突背平，胸高而喘，或滑泄，皆不可治。

《内经》曰：五实者死，腹紧胀一也，气上喘二也，身壮热三也，脉供数四也，大小便秘五也。如此五实者，宜急下之，得利者生，神效丸主之。方用：

大戟，芫花，甘遂（醋炒），泽泻，葶苈子（炒）。连翘，桑白皮，木香，赤小豆（炒），黑牵牛（炒，取头末），各等分。

大枣（蒸，去核），捣泥，丸，麻子大，量儿，槟榔汤下，以利为度。

此乃救急之方，非可常用，得利后，用参苓白术散，去甘草补之。

上一页：肿病证治

当前页：腹胀

下一页：黄疸





* * *



原始资料来源互联网，中医世家网站整理。





黄疸 《育婴家秘》



* * *





黄疸




湿热食伤总发黄，是名疸病属纯阳，

热宜寒治湿宜利，食积还从消导良。

钱氏曰：凡小儿身皮面目皆黄者，黄病也。身痛转背强，大小便涩，一身面目指爪皆黄，小便如屋尘色，着物皆黄，渴者难治，此黄疸也。二症多得于大病之后。又有生下百日及半年，不因病遍身微黄，冒热也。大人亦同。又有面黄腹大，大渴者，脾疳也。又有自生而身黄者，胎黄也。经云：猪疸皆属于热，色深黄者是也。若淡黄兼白色，胃怯不和也。

按：论小儿黄疸病，钱氏甚详。如因热者，其色黄而明；因湿者，其色黄而黯；因食积着，其色黄而淡。以此辨之。

丹溪云：不必分五疸，总是湿热，如盒曲相似，此理甚明。按：经中只言瘅，俗称为疸。瘅者，单也，谓单阳而无阴也。因于热者，用凉惊丸；因于湿者，用胃苓丸，内加茵陈作丸服之；因于食积，同疳黄者，集圣丸。脾胃虚怯而黄者，肥儿丸，此家秘之法也。方见前。大抵治黄疸者，茵陈五苓散尤为稳当。钱氏泻黄散治脾热发黄。

大概治小儿，季夏之时，身体蒸热，胸膈烦闷，如烂橘之黄，眼中白睛赤黄，筋骨痿弱，不能行立，用加减泻黄汤主之。

加减泻黄汤

黄连，茵陈，各五钱。黄柏，黄芩，茯苓，山栀仁，各二钱。泽泻污二钱。

[口父]咀，作一服。水煎，稍热服。

此方治湿热发黄甚效。

丹溪治小地吐泄黄疸方

三棱，莪术，青皮，陈皮，神曲，麦芽，黄连，甘草，白术，茯苓，各等分。

末，温水调服。

伤乳食吐泄加山楂；时气吐泄加滑石；发热加薄荷。

此方治伤食及食积发黄，甚效。

凡小儿有食积者，面色多带黄白，宜肥儿丸调之。健脾益胃，出积消食，脾胃既和，饮食消退，运化精微，灌溉脏腑，流行荣卫，自然五色修明，其黄去矣。

腹中有癖者，宜化癖丸。方见癖。有积者三棱丸。方见胀。各依其法治之，无有不验者。惟初生小儿胎黄，用生地汤与母服之，儿食乳，其黄自退。

生地黄汤

生地，赤芍药，川芎，当归，天花粉，各等分。

水煎服。

上一页：腹胀

当前页：黄疸

下一页：腹痛





* * *



原始资料来源互联网，中医世家网站整理。





腹痛 《育婴家秘》



* * *





腹痛




小儿腹痛哭声连，大者能言何处疼。

冷热积虫分四症，盘肠内吊察根源

仁斋云：腹痛之病，因邪正交攻，与脏气相击而作也。

挟冷痛者，于面色或青或白见之，冷甚者，则面色黯黑，唇爪甲皆青矣。轻者当归散，重者烧脾散主之。有吐痛者，保童丸。

当归散：治腹痛有寒无热。

当归，倍用。木香，辣桂，人参，甘草，等分。

生姜、大枣引，温服。

烧脾散：治伤生冷果菜，停积中焦，心脾冷痛。

干姜（炙），厚朴（姜炒），草果仁，砂仁，甘草（炙），神曲（炒），麦芽，陈皮，良姜、炒，等分。

末，热盐汤点服，或炼蜜丸，如圆眼大，姜汤化一丸下。

保童丸：治因寒，伤风冷食积，肚疼，吐泄，呕恶。

人参，白术，甘草（炙），苍术（泔），厚朴（姜），陈皮，茯苓，猪苓，泽泻，藿香，丁香，半夏曲，干姜（炒），肉桂，白豆蔻，青皮，槟榔，肉豆蔻（面煨），滑石（炒），全蝎，木香，诃子肉，等分。

神曲糊丸，龙眼大。一丸，米饮下。

或用理中丸、胃苓丸合杵细，煨姜汤调，服已见验。

挟热痛者，于面赤壮热、四肢烦痛。手足心热见之，宜四顺清凉饮加青皮、枳壳。大便秘者，枳朴大黄丸主之。方见积聚。大便调者，芍药甘草汤。

四顺清凉饮

白芍，当归，甘草，大黄、部分，

芍药甘草汤

白芍、倍用，甘草，减半。

以上二方，并用，水煎服。

钱氏云：小儿积痛，口中气温，面黄白，目无精光．或白睛多，及多睡，畏食，及大便成酸臭者，当磨积，宜三棱消积丸主之，甚者脾积丸下之。后和胃，胃苓丸、养脾丸、肥几丸、参苓白术散，择而用之。

三棱消积丸：治积痛、胃脘痛、心腹痛、小便痛、痞痛、虫痛。

三棱（煨），莪术（煨），半夏曲，枳实（麸），黄连，吴茱萸（水拦炒），陈皮，青皮，木香，槟榔，厚朴（姜），川楝子肉，小茴，等分。

末，另取神曲糊丸，黍米大，服二三十丸，米饮下。

虫病，面[白光]白，心腹痛，口中涎沫及清水出。发痛时，乌梅丸主之。小儿本怯者，多此病。积痛、食积、虚痛，大同小异，惟虫痛口涎而沫出，甚者化虫丸、万应丸，看病轻重用。

乌梅丸：治胃冷，此攻心痛，呕吐，四肢冷。

乌梅，三十个，黄柏（炒），细辛，肉桂，附子（炮），各六全，黄连，一两六钱，蜀椒（去闭口者，炒润），当归，各四钱，姜（泡），一钱。

末，取乌梅肉酒浸杵烂，和蜜丸，麻子大，服十丸，日二次，忌生冷。

化虫丸：治虫咬心痛，去来不定，不思乳食。

鹤虱，槟榔，锡灰，苦楝根白皮，各一钱，白枯帆，三钱。半生半熟①

面糊丸，黍米大，服二三十丸，熟水入香油三滴吞下，食前服。

如有小虫皆化，大虫自利下。初服甚效。

①半生半熟：原作“半生半钱”，据忠信堂本改。

见病腹痛，喜手按及热熨者，为虚。为寒，宜用温补法。如手不可按者，为实，宜下之。盘肠内吊痛。见前惊风及后疝痛。

上一页：黄疸

当前页：腹痛

下一页：癖病





* * *



原始资料来源互联网，中医世家网站整理。





癖病 《育婴家秘》



* * *





癖病




癖居胁下状如龟，寒热潮时似疟临，

虚实从容衰半止，若送乳痞不须医。

仁斋云：癖者，血膜包水，侧癖胁傍，时时作痛。惟癖能发潮热，生寒热。故疟家中脘多畜黄水，日久而成癖，寒热往来不已者，成此疾也。盖小儿脏腑和平，荣卫和畅，则津液自然流通，纵使多饮水浆，不能为病。惟乳哺失调，三焦闭隔，水饮停滞肠胃，不能宣畅，冷气搏之。结聚而成癖也。钱氏云：腹中有癖不食，但饮乳，不早治，必成疳。

幼科治癖，轻则木香丸，重者取痞丸，似乎太峻。分予立法，轻则消痞丸主之，如气壮实者，代赭石挨癖丸下之。

按；大概云一小儿，病癖积在左胁下，硬如覆盂，肚大筋青，发热肌瘦，咳嗽自汗，日哺尤甚，牙疳口臭，宜露出血，四肢困倦，饮食减少，病甚笃。大医刘中安，先与沉香海金沙丸一服，下秽物两、三行，次日取塌气丸；十日后随以沉香海金沙丸下之，久服奄气丸。如此五换服至月余，其癖减，百日良愈。近年有此疾获愈者多，故予家秘诀先服消癖丸五日，乃服挨癖丸，以微下之；又服消癖丸十日，又以挨癖丸下之。

《内经》曰：大积大聚，乃可攻也，衰其半而止。如上法治之，待其衰去大半，不可再下；只以消癖丸服之。

消癖丸：治痞在胁下，而黄肌瘦，午后发热似疟者。

人参，白术，白茯苓，陈皮，青皮，厚朴，枳实（麸），半夏，砂仁，神曲，麦曲，俱炒，各二钱。鳖甲（九肋，醋炙），三钱，三棱（酒煨），莪术（酒），木香，各一钱半。辣挂。干姜（炒），各一钱。黄连，三钱。

同姜炒，丸，如黍米大，服二十丸至五十丸，米饮下。

代赭石挨癖丸：治腹中痞块，或生寒热，或作痛者。

代赭石（火炼、醇淬至淬②、研极细末），青皮（去白），莪术（煨），木香（不见火），山棱（煨），辣桂，川大黄，各三钱。巴霜，一钱。

②至淬：忠信堂本作“酥炙”。

除巴霜外，研末，入巴霜再研匀，醋煮面糊丸，麻子大，服五丸，姜汤下。

小儿病疟腹中有痞，发热者连年不已，欲成疳病者，宜用鳖甲猪肚丸主之。

鳖甲猪肚丸

北柴胡，一两。黄连，七钱。枳实，木香青皮，各两半。九肋鳖甲、醋炙，一两。大虾嘛、干者一个，炙焦。青蒿、干者，七钱。

用獖猪肚一个，重一斤半者，去脂，将前药末在内。柳木流蒸熟，同捣和丸，麻子大，服二三十丸，人参汤下，食后服。

几小儿奶癖，不必攻治，待至长大，脾胃渐强，自不见矣。

上一页：腹痛

当前页：癖病

下一页：虫痛





* * *



原始资料来源互联网，中医世家网站整理。





虫痛 《育婴家秘》



* * *





虫痛




个个孩儿腹有虫，胃虚蛔动痛相攻，

眼翻吐沫如惊痫，寸白为疳法不同。

古方论脏腑九虫，一日伏虫，二曰白虫，三曰肉虫，四曰肺虫，五曰胃虫，六日弱虫，七日赤央，八日[虫尧]虫，九曰蛔虫。蛔虫俗呼食虫者是也。或长一尺，或五六寸。盖国脏腑虚弱而动。或因食甘肥而动。其动则腹中痛，发则肿聚，病有去来，乍作乍止，呕恶吐涎，口出清沫。胃①伤心者死，自鼻出者死。先察其脉，或腹中痛者，脉常沉伏弦细，今反脉大，则是蚘痛也。盖因小儿食物太早，或伤生冷油腻之物，日而成积，积化为虫也。凡有虫者，口馋好甜，或喜食泥土、茶脚、火灰之类，宜用取虫之药，如乌梅丸、化虫丸，方见前。木香槟榔丸、虾嘛丸、万应丸、科传赛宝丹，皆可择而用之。

木香槟榔丸：杀诸虫。

鸡心槟榔，一两。木香，鹤虱，贯众，锡灰，干漆、炒尽烟，使君子肉、各半两，轻粉，二钱。雷丸、白者，巴豆肉，另研，各二钱半。

未，飞白面糊丸，麻子大，服—二十丸，五更，苦楝根白皮煎汤下。

虾嘛杀疳虫丸

大虾嘛（炙焦），一个。木香，鸡心槟榔，贯众，桃仁（水浸，去皮尖，另研）。苦楝根白皮。酸石榴皮，各三钱，芜荑，鹤虱，各二钱。巴豆肉二钱，另研。

糯米糊丸，麻子大。五更后，菖蒲下十五丸。

万应丸：不诸虫。

槟榔（末），五钱。大黄（末），八钱。黑牵牛（头末），四两。皂角、十度不蛀者，苦楝根白皮，一斤。

将前三味末和匀，用皂角捶碎，与苦楝根皮二味，水一大碗熬成膏，入药末捣丸，小豆大，用沉香、白雷丸、木香三味各研细末为衣（先用沉香衣，次用雷丸衣，后用木香衣），每三丸，五更，砂糖水送下。

秘传赛宝丹：追虫取积，神效。

黑丑、十个头末，四两。锡灰（醋炒），一两。槟榔（末）、二两。雷丸（白者末）二两。陈皮，青皮，各二两。三棱（醋），莪术（醋），鹤虱，皂角各二两。使君子肉，二两。

将各末和匀，却以各药粗渣煎汤，去渣捣丸，麻子大，每服五分至一线，四更时用冷茶清吞下，复睡至天明，不可洗手洗面吃汤物，待取下或虫或科恶毒滞气，并原药下尽，方用冷水洗面。其药未下，宁耐半时，见药下终，药食哺之②。

①胃：忠信堂本作“若”。

②药食哺之：忠信堂本作“用食哺之”。

凡欲取虫，宜在上半月，虫头向上。若下半月，虫头向下，不受其药，徒伤胃气也。取虫之时，预将清油煎肉或煎卵饼，分地嗅之，勿与食也，引虫得闻香味，皆聚而来食也，急投下虫汤药，乃中病也。

取寸白诸虫，贯众酒方。

隔夜取贯众煮酒收起，至次日五更，将炙肉一块，与儿衔口中，勿令吞下。虫闻肉香，其头向上，却取去肉，以使君子肉三个，很令香熟，与儿嚼烂，同轻粉数厘吞下，少顷以贯众酒下雄黄解毒丸三五七粒，则泄下皆虫也。

小儿病虫，多出于脾胃怯弱者，如上攻取之药，岂可常服，乃当作腹痛之时，然后用之也。

有于未发之时，常宜服肥儿丸、安虫丸，所谓防患于未然，使之不发也。

安虫丸：治蛔虫、寸白虫、[匿虫]虫，一切诸虫。

木香，鸡心槟榔，使君子肉，白芜荑仁，绿色贯众，苦楝根白皮，虾蟆（烧存性），夜明砂。

末，粳米丸，黍米大，二三十丸，蜜水下。

上一页：癖病

当前页：虫痛

下一页：癫疝





* * *



原始资料来源互联网，中医世家网站整理。





癫疝 《育婴家秘》



* * *





癫疝




疝肿须分内外因，内因气动外寒侵，

病因肝气原非肾，本肿呼为气卵名。

疝者寒气结聚之所为，故令内则脐腹绞痛，外则卵丸肿大是也。专属肝经，与肾无干。益肝喜怒，大叫哭，小儿性急多哭得之者，此气动于内，谓之气疝，宜行气开郁，加减二陈汤、木香内消丸主之。如因久坐寒湿之地得之者，此冷气入腹，谓之寒疝，宜温中散寒，加减当归散、茱萸内消丸主之。有肝而不痛者，此湿也，宜行湿消肿，加减守效丸主之，非外敷方。

加辣二陈汤：治性急多哭，卵肿痛连小腹，谓之气疝。

陈皮（去白），半夏（洗），白茯苓，附子（童便浸），木香，川芎，小茴（炒），等分。甘草辣半，

姜三片，水煎。

木香内消丸：治疝气。

木香，三棱（煨），猪苓，泽泻，川楝子肉，陈皮，青皮，小茴香（炒），各等分。海藻洗，二钱。香附、酒浸，七钱半

酒糊丸，黍米大，空心盐汤下二三十丸。

加减当归散：治受寒湿之气，小腹绞痛，外肾红肿，并内瘹腹痛，啼哭多。

当归（酒洗），吴茱萸（炒），官桂（去皮），川芎，干姜（炮），木香，小茴香（炒），等分。甘草（炙）。

末，服五分至一钱，盐汤调。

家传茱萸内消丸：治寒湿所袭，留伏作痛，癫[疒颓]疝偏大。

吴茱萸（酒醋浸一宿，焙干），山茱萸（蒸去核），马兰花（醋浸，焙），川楝子（蒸，去皮核），桂心，舶上茴香（盐炒），玄胡索（略焙），橘红，青皮（去白），海藻（洗去盐），各一两。桃仁（炒，去皮尖），白蒺藜（炒去刺），木香，各半两。

酒糊丸，麻子大，服二十丸至五十丸，温酒盐汤下。

加减守效丸：治卵肿不痛者，此湿也，又名木肾。

苍术（泔浸，盐炒），南星（炮），白芷，山楂肉，各一两，川芎，橘核（炒），半夏（洗），神曲（炒），各半两，海藻（洗垢），吴萸（炒），三钱半。

酒糊，麻子大，服二十至五十丸，茴香汤下。

一方：治疝初起者，用：

五苓散料内加小茴香、川楝肉，服时入盐少许，效。

又方：治偏坠痛甚者，用：

川楝肉，小茴香（炒），各等分。没药，全蝎，减半。

末，空心用热酒调服，或以五苓散煎调，更佳。

敷法：外肾肿大光明者，先用蝉煎水，乘热洗过后，用牡蛎灰、干地龙粪（焙干）等分，末，唾津调敷肿上。痛者，鸡子清调敷。

又方：用干地龙末，不拘多少，先以葱椒汤洗，次以津调之。

小儿素有疝气，或一年或半年发者，发则有形，外连睾丸，内贯小腹，肿硬一条如小杵，约五六寸长，大小便不通者，宜用；

当归身（稍），川芎，山栀仁，山植子，木香，青皮（不去穗），木通，小茴香（炒），川楝子肉，泽泻，猪苓

作大剂。水煎。

小儿木肾肿大，连年不消者，不早治之，便为终身痼疾也。宜用前家传茱萸内消丸，内加黑丑（半生半炒，取头末）二两，为丸服，更灸脐傍二穴，即章门穴，大效。

又，取穴治：以本儿手掌小指后侧横纹按脐中心，中指头尽处是穴。

小肠气，一名盘肠气痛，发则腰不得伸，干哭无泪，额上汗出（详见前内吊病中有方）。如痛连外肾者，宜加减川楝子散主之。

舶上茴香（盐炒），破故纸（炒），各二钱。吴萸根（醋酒浸一宿，焙），木香，各一钱。

末，温酒调服。

小儿气卵，调之偏坠，得之于父年已老，或年少多病，阴痿精少，强力入房。因有此者，谓之胎疝，难治。

小儿湿地上坐，或为蚯蚓呵，其卵肿、长大而垂者，盐汤洗之，盖盐能杀蚯蚓毒也。或用浸苍术泔煎热。少以盐在内洗之。

小疝痛，及盘肠痛者，以盐一合，炒热放儿脐中熨之，待冷，更以艾在脐上灸之。温气既入，邪气随散，其痛立止。

小儿明囊生疮溃烂者，谓之脱囊，用紫苏叶研末敷之，以荷叶包之，或用生荷叶火烘令软包之，虽囊丸①，亦可治之，神效。

又：治外肾燥痒溃烂，用：

龙骨（煅），石膏，炉甘石（煅），多年烂蚌壳各一钱。五倍子，白及，黄连，各五分。

末，先以苦参、大腹皮、紫苏、露蜂房煎汤，先洗试干，敷药，神效。

小儿外肾臊臭，时复湿痒，宜用：

柴胡，泽泻，各一钱。车前子，木通，各五分。生地，当归尾，龙胆草，各一分。

[口父]咀，作一服，水三大盏，煎一碗，去渣，待宿食消尽，空心服，更以美膳压之。外肾痒甚，不可止者，用胡椒煎汤洗之，立效。

①囊丸；忠信堂本作“睾丸”。

上一页：虫痛

当前页：癫疝

下一页：啼哭





* * *



原始资料来源互联网，中医世家网站整理。





啼哭 《育婴家秘》



* * *





啼哭




孩儿多哭事堪怜，何事涟洳昼夜间，

饥渴痒疴如不中，拂其心意自烦冤。

小儿初生百日一周之内，神安意静，不妄笑多哭者，易养。如日夜啼哭不止者，难养。啼与哭不同。啼者，无时有声而死泪也。哭者，时作时止，大号跳而有泪也。

小儿啼哭非饥则渴，非痒则痛。为父母者，心诚求之，海则饮之，饥则哺之，痛则摩之，痒则抓之，其哭止者，中其心也。如哭不止，当以意度。盖儿初生性多执拗，凡有亲狎之人，玩弄之物，一时不在，其心不悦而哭矣，洞之拗哭，急与之，勿便怒伤肝，气生病也。假如又不止，请医视之。

如大叫哭，昼夜不止者，肝热也，宜泻青丸主之，淡竹叶汤，入砂糖—豆许化下。

如日夜啼哭，身热烦躁者，心热也，宜导赤散加黄连，灯心汤服。或用东垣朱砂安神丸，灯心汤下，神效。方俱见心肝二脏。

上一页：癫疝

当前页：啼哭

下一页：夜啼





* * *



原始资料来源互联网，中医世家网站整理。





夜啼 《育婴家秘》



* * *





夜啼




夜啼四症惊为一，无泪见灯心热烦，

面莹颊青干脐痛，睡中频笑是邪干。

夜啼者，脏冷也，阴虚于夜则冷动，冷动则为阴极发燥，寒甚作痛，所以夜啼而不歇也，钩藤散、益黄散主之。

钓藤散：腹痛夜啼，昼则安静者，又治内瘹。

钩藤，茯苓，茯神，川芎，当归，木香，各三分①，甘草，减半②

量儿大小③。或末五分至一钱，姜枣略煎服。

又方：治夜啼不止，腹中疼痛。

甘草（炙），黄芪（炙），当归，赤芍，木香，等分。

未，每少许，徐乳头上吮之。

又方

木香，磨水、半盏，调乳香，没药、末少许，数沸，服之立效。

其心热烦啼者，必有脸红、舌白、赤涩之病，宜导赤散加麦冬、灯心，或东垣安神丸，甚效。

又方

黄连，分半，姜汁炒，甘草，一分。人参，半分。

未，竹叶水煎服。

又方：花火膏

灯花、二枚或四枚。硼砂，朱砂，各少许。

末，以打心汤，调搽几口中，以乳汁咽下，一日三服。

小儿夜啼，见灯即止者，此由点灯习惯，乃拗哭也。

上一页：啼哭

当前页：夜啼

下一页：惊啼





* * *



原始资料来源互联网，中医世家网站整理。





惊啼 《育婴家秘》



* * *





惊啼




惊啼者，常在梦中哭而作，宜钱氏安神丸主之。

又方：胎中受惊，生未满月而惊啼者，用：

朱砂，牛黄，麝香，各少许。

末，取猪乳汁，调捺儿口中。

又方

蝉蜕、十四枚，全者去足。入朱砂、少许。

蜜调服。

有因客忤，触犯禁忌而夜啼者，宜四圣保命丹，用灯草烧灰，和药补细，乳汁调涂乳上，令儿吮之，更以术法验之。

一法：于儿脐下，用朱笔书田字一个，即瘥。

又法：用火柴头一个，长四五寸，削平一面，朱砂水写云：拨火杖，拨火杖，差来作神将，捉着夜啼鬼，打杀不要放，急急如律令敕。

又方：用仙人杖，安睡处身伴④，此杖即笋欲成竹者。立死⑤。

又方：用抱鸡婆草一束，置儿簟下，勿令人知。

①各三分：原作“各一分”，据忠信堂本改。

②减半：原作“大减”；据忠信堂本改。

③儿字不原脱“大小”，据忠信堂本改。

④身伴：忠信堂本作“伴身”。

⑤立死：忠信堂本作“立止”。

上一页：夜啼

当前页：惊啼

下一页：诸汗





* * *



原始资料来源互联网，中医世家网站整理。





诸汗 《育婴家秘》



* * *





诸汗




额头有汗不须疑，浆浆浑身早问医，

若待阳虚成脱病，纵逢国手也虚题。

《内经》曰：阳者，卫外而为固也；阴者，内之守也。气为阳，血为阴。心主血，汗者心之液也。肺主气，皮毛腠理，肺之合也。小儿心大太盛．上熏于肺，则皮毛不敛．腠理不密，失其卫外之职矣，故汗出焉。或为自汗，或为盗汗，血亦失其守矣。汗出不止，心亦虚也。气弱血虚，大病生焉，纵遇良工，不可为也。

自汗者，或昏或醒，浸浸而出不止也；盗开者，睡困则出，醒而复收也。并宜黄芪⑥六黄汤、止汗散主之。

⑥黄芪：忠信堂本作“当归””。

当归六黄汤：此治自汗之圣药也。

当归，生地黄，熟地黄，黄柏，黄连，黄芩，各等分。黄芪，加倍。

先用浮麦熬成汤，去麦入药效成剂，

去渣，调止汗散服。

止汗散：用：

故蒲扇烧灰。

又方用：

牡蛎（）米泔浸洗，煅透（末）。麻黄根，黄芪（蜜炙），各末。

取浮麦一百粒煎汤，调煎一沸服，效。

钱氏云：上至失，下至项，谓之六阳虚汗，不须治之。

小儿睡而自汗者，肌肉虚也，止汗散主之。遍身汗出者，香瓜丸主之。上至胸下至脐，胃虚也，当补脾，益黄散主之。幼科执此，殊不知自汗者，心火旺而肺金虚也，反用丁香以助火，青皮以泻肺，其失甚矣。东垣有论。见脾脏。本方当归调元汤加芍药。黄芪建中汤稳当。

黄芪建中汤：治脾胃虚自汗。

黄芪（蜜炙），白芍，等分。甘草（炙），杜桂、减半。

姜，三枣引。

又方

黄芪、六钱，炙。甘草一钱。（名黄芪六一汤）。加白术，白芍，各三钱。

末，姜枣引。治脾胃虚汗，甚效。

凡儿初生周岁，不可自汗，勿用他药，宜用白术一线，小麦百粒，水煮令干，去表为末，以黄芪汤调服，愈为度。

有伤风寒热症自汗，宜小柴胡汤加胆草治之。

有夏月中暑湿，发热汗多者，宜人参白虎汤加苍术治之，效。

有伤食积者，胸腹多热有汗，宜先去积，三黄枳术丸下之，后以肥儿丸调理，自愈。

有因疟后自汗者，宜小柴胡汤加黄芪、桂枝主之。

有因泻痢后自汗者，宜黄芪建中汤加当归、白术主之。

有急惊风自汗者．遍身如水之冷，此危症也，难治。

凡大病后，有自汗、盗汗者，宜调元汤加白芍、白术主之。如汗出太多不止者，宜养心血，团参汤圣药也。

团参汤：治虚汗或心血液盛，亦发汗。此药收敛心气。

新罗人参，川当归，各三分。

咀，作三服，獖猪心一个，切三片，每片入药二钱，井水碗半，煎一碗，食后服。

又：治睡中汗方

酸枣仁，人参，茯苓，等分。

蜜丸，芡实入①，麦冬汤一丸下。

汗出不治症：汗出不流而发润，一不治也；汗出如油者，二不治也；汗凝如珠者，三不治也。君子见机而作，不可不早。

①芡实入：忠信堂本作“芡实大”。

上一页：惊啼

当前页：诸汗

下一页：大小便病





* * *



原始资料来源互联网，中医世家网站整理。





大小便病 《育婴家秘》



* * *





大小便病




肾窍便开前后阴，便溺有病属肝经，

血虚大便多硬结，气热常为小便淋。

《内经》曰：肾开窍于二阴。二阴者，前明窍出小便，后阴窍出大便也。

又曰：肝病者则大小难。故中风者，多便溺之阻隔也。又云，前阴主气，后明主血者，语其用也。益膀胱之津液，血所化也，由气而后能出。太阴之传送，气之运也，由血而后能润。此便溺之流通，然后见气血之依附也。夫人之所以有生者。以有出入也。如清阳出上窃，调呼吸也，浊阴出下窍，谓大小便也。一息不运，则机缄穷而死矣。故二便不通，加以腹胀气喘、呕吵烦躁者，不可治也。宜服八正散，外用掩脐法、蜜导法，则前后俱通矣。

八正散：治热聚下焦，二便不通。

本通①，滑石，山栀仁，车前子，瞿麦，甘草，大黄，芒硝。等分。

①本通：原作“木香”，据忠信堂本改。

水一碗，先煎上六味二沸，入大黄煎至半碗，去渣，火硝煎一洗顷，热服。

掩脐法：治惊风积热，大小便闭塞，

用：连须葱、七根、不洗带土，生姜一块，淡豆豉二十一粒。盐两匙。

同研烂作饼，铫子烘热，掩脐中，以绵扎定，良久气通自利，不然，再换一饼。

又方用：

大田螺，三五枚

和壳杵烂，俺脐下，即通，异人加盐半匙，更良

蜜导法：治二便不通，以此通其大便则下焦气行，而小便自通矣。用蜜炼成珠，滴水不散，入皂角末和丸，如小指头大，似葱管，送入谷道中，气通则便通矣。

上一页：诸汗

当前页：大小便病

下一页：治小便





* * *



原始资料来源互联网，中医世家网站整理。





治小便 《育婴家秘》



* * *





治小便




膀胱不利号为癃，不约遗尿梦寐中，

如此两端分冷热，还来水火觅真踪。

经曰：膀胱不利为癃，不约为遗尿。癃小便不通也。又曰：肝有热则小便先赤。凡小便赤涩为热，小便自遗为寒。热者火有余，水不足，治宜泻心火，滋肾水，加味导赤散主之。寒者火不足，水有余也，治宜温肾水。益心火，益智仁散主之。

加味导赤散：治心热肝热小便赤涩者。

木通，生地，甘草稍，条芩，栀子仁，泽泻，车前子，柴胡梢，等分。

末，每一二钱，淡竹叶七片，灯心二十一寸，水煎，食前服。

益智仁散：治遗尿。

益智仁，破故纸（炒），白茯苓，等分。

细末，炒，盐汤调服。

小便不通，乃内脏气虚，受热壅滞，宣化不行，非害非痛，但闭不通，腹胀紧满，宜五苓散加车前子、灯心主之。

有大病后，气虚津液少者，不可利之，利则气益虚，津液日枯，宜：

人参，麦冬，甘草梢，各等分。黄柏、盐水炒，减半。

末，炼蜜丸，姜汤下。

小儿诸淋，不问五者，皆属于热，并用。

香附子，川芎，赤茯苓，各半两。海金沙，滑石，各一两。枳壳，泽泻，石苇，槟榔，各二钱半。

糯米粉煮糊丸，麻子大，服二、三十丸，顺取长流水，入盐少许，煎汤下。

如小儿气病，常病淋者，不可服上药，宜补肾地黄丸，甚效。小便自出而不禁者，谓之遗溺。睡里自出者，谓之尿床。此皆肾与膀胱虚寒所致也，宜鸡肠散主之。用：

鸡肠、一具，烧。牡蛎、煅灰。白茯苓。真桑螵蛸，白之者，做炒，各半两。辣桂，龙骨，各二钱半。

末，服一钱，姜枣引。或与益智仁散合，末，炼蜜丸，盐汤下，尤妙。

小便出血者，谓之尿血。用：

生地，术通，甘草梢，赤茯苓，山栀仁，生蒲黄，滑石，等分。

末，每一钱，淡竹叶七片，水煎去渣，入车前草自然汁同服。

又方：用升麻甘草煎汤调一元散服。

小儿初出，便黄赤，落地良久，凝如白膏者。谓之尿白。幼科云：久则成疳是也，宜用胃苓丸，盐汤下，效。

如小便出而色白浑浊，谓之白浊，宜清心莲子饮主之。

石莲肉，白茯苓，各一钱。益智仁，远志肉（去心），麦冬（去心），人参，各五分。石菖蒲，车前子，白术，泽污，甘草（炙），各二分半。猪苓①三分。

末，每一钱，灯心同煎。

又方，分清饮：

益智仁、去壳，川草薢，石菖蒲，天台，乌药，等分。

末，或和白茯苓尤妙，灯心汤服。

上一页：大小便病

当前页：治小便

下一页：治大便





* * *



原始资料来源互联网，中医世家网站整理。





治大便 《育婴家秘》



* * *





治大便




大便鞕结须宜下，亦有诸般不可攻，

食少气虚脉渐弱，不如胆导有奇功。

夫饮食之物，有入必有出也。苟大便不通，宜急下之，使旧谷去而新谷得入也。然有实秘者，有虚秘者，临病之时，最宜详审。如形实，气实，脉实，又能食者，的有可下之症，则下之。如河间凉膈散、承气汤、人正散、三黄枳术丸、木香槟榔丸、丁香脾积丸择而用之，中病即止，不可过也。如形虚，气虚，脉虚，又食少者，虽有可下之症，缓则救其本，用保和丸、枳术丸、大黄丸微利之。如常便难者，血不足也，宜润肠丸主之。急则治其肠，使其通利，猪胆汁导法神效。此家秘之法也。

润肠丸：治老人、虚人、小儿、产妇，大便秘结者，良验。

麻子仁（去壳），杏仁（去皮尖、略炒），桃仁（去皮尖），各半两，归梢，枳壳（炒），各七分半。阿胶（蛤粉炒），二分半。紫苏（炒），萝卜子（炒），各三分。

炼蜜丸，如麻子，二三十丸，陈米汤下。

胆导法：猪胆一个，以小竹管放口内，用线扎紧，勿使移动，吹气一口，另用一线从管下近气处系定，勿使泄了气。插入谷道中，解去系气线，一手拿住胆筒，一手捏胆汁入腹，直待气通，随捏随起，便即通矣。如不通，又有别法，口言不尽。

凡小儿病，有可下不可下者说，见第一卷歌中。

凡小儿大便下血者，宜四物汤加枳壳、荆芥穗及柏叶主之。

上一页：治小便

当前页：治大便

下一页：小儿目病





* * *



原始资料来源互联网，中医世家网站整理。





小儿目病 《育婴家秘》



* * *





小儿目病




存乎人者惟眸子，五脏真邪并见此，

一点尘埃不可侵，风热肝虚为病耳。

目主五脏，瞳人属肾，黑珠属肝，白珠属肺，两角属心，上下胞属脾。目内五脏症，钱氏云：赤者心热，导赤散主之；淡红者心虚热，生犀散主之；青春肝热，泻青丸主之；浅淡者地黄也补之②；黄者脾热，泻黄散主之；无精光者，肾虚，地黄丸主之；白而涩者肺热，泻白散主之。

①半字下原脱“猪苓”。据忠信堂本改。

②浅淡者地黄也补之：忠信堂本作“浅淡者地黄丸主之”。

生犀散

地骨皮，赤芍药，柴胡，葛根各一两，

甘草一两半。生犀角、锉，二钱

每一钱，水煎服。

眼目视物不明，不肿，不痛，不赤，无翳膜，或目紧小无精光者，是肝肾俱虚，不可便服凉药，宜地黄丸主之。

目者肝之窍，瞳人者，通穷于肾。肾属水，肝属木，母子相依者也。故肝肾之气实，则精彩光明；气衰，则昏矇晕眩。鸟轮赤，晕痛，用浆流，此肝热也。眼生清泪，粘睑遮睛，此肝虚也。瞳人散大，淡白偏斜，此肾虚也。瞳人焦小，或带微黄。此肾热也。一虚一实，以此验之。然心者，神之舍也，又为肾之主也。心主血，目得血而能视。心主热，目因热而昏昧，故四物汤与地黄丸要药也。补肾水，制心火，养肝血，莫有加于是方者矣。

目病赤肿有二症：或因天行时气，症候暴赤肿痛，昼夜若啼哭不止，或因脏腑积热，两目赤肿，并宜泻青丸方加蝉蜕、白蒺藜（炒）、蔓荆子、荆芥穗、柴胡、黄连（酒炒）、车前子、甘草等分，每末一钱，生蜜水调细服之。

外用金沙散点洗之。方见下。

目内翳膜有二症：或肝肾俱虚，眼生翳膜，及肝疳白膜遮睛者，宜用地黄丸加五味子、人参、当归、川芎、黄连、芦荟，蜜丸服。

或因症疹之后，毒气入目生翳膜者，用白菊花、绿豆、谷精草等分，咀，每二钱干柿饼一枚，粟米泔汁一碗，慢火煎干去渣，于食后临卧，只吃柿肉，一日三枚。如此不能服者，将煮过柿饼，母嚼烂喂之。此二症不可用点药。

有初生下眼闭不开者，其症有二：

或因产母食热毒物，以致斯疾，治当以胆草少许①，蘸洗眼上，一日七次；或用黄连，磨乳点之，乳母服生地黄汤。

生地，赤芍药，川芎，当归、酒洗，瓜萎根。

加黄连，灯心引，水煎。

或以本方为细末，灯心汤调少许，搽儿口中。

或因初生，洗眼不净，秽计浸渍于眼目中不能开者，宜真金散方。

净黄连，黄柏，当归，赤芍，杏仁、去②，各五分。

切，乳汁浸一宿，晒，为极细末，以生地汁调一字，点眼中自开。

凡初生小儿，头洗令净。使睑赤烂，至长不瘥，名曰服赤。见下烂弦。

疳眼者，肝风入眼赤肿，目生哆泪，烂弦痛痒，揉擦昏暗雀盲，甚经③目合不开，宜天麻丸。

天麻丸

真青黛，黄连，天麻，五灵脂，夜明砂，川芎，芦荟，各二钱。胆草，防风，蝉蜕（去足），一钱半。全蝎二枚，焙。干蟾（炙焦），三钱。麝香，少许。

獖猪胆汁浸膏糊丸，麻子大，每十丸，薄荷汤下。

又方：治小儿疳眼赤烂，用：

苦参，蔓荆子，防风，龙胆草，玄参，各等分。

猪胆糊丸，麻子大，数量④大小，茶清下。

疳眼生瘴者，用：

瓜芦根⑤，甘草，赤芍，草决明，等分。

每五分，蜜汤调下。

①少许：忠信堂本为“煎汤”。

②去：忠信堂本为“去皮尖”。

③经：忠信堂本为“至”。

④数量：忠信堂本为“量儿”。

⑤瓜芦根：忠信堂本为“瓜萎根”。

烂弦者，脾有湿热也，或初生洗不净所致者，用：

净黄连（炒），苍术（童便浸，焙）。防风，等分。

末，每服一字，蜜水调。

外用绿豆：炉甘石、煅、童便淬七次，半两。海螵峭，一钱，胆矾，轻粉，雄黄，各五分。

用黄连乳汁浸，清汁调药，以鹅羽蘸药搽上，－日三五次，以瘥为度。

有因尘埃入目，揩摩成肿，啼哭不已，作痛者，用油烟、金墨、新汲水磨浓，入玄明粉五分，如无，以马牙硝代之，和匀为膏，取新笔蘸点目中，以瘥为度，忌热物。

凡眼暴赤肿初起，勿服寒凉之药，不能愈疾，又损脾胃气，使儿不能饮食也。盖药之味，辛甘发散①为阳，酸苦涌泄为阴。故清阳出上窍，辛甘温平是也。酸苦寒凉之药，不能上升耳。宜先服九仙散发散之。此火郁则发之也。不已者，以泻有丸合小柴胡汤，加酒黄连作丸服，有大奇功。外当用金沙散洗之，黄连膏点之以愈。此治风热眼病之要法也。

①发散：原作“散”。据忠信堂本补。

九仙散：时行目病，暴赤肿痛，以此发之。

柴胡，苍术（童便浸），各一两。赤芍，荆芥穗，甘草，各六钱半。麻黄（不去根节，滚水泡），川芎，薄荷（和梗），半两。旋覆花（去毛梗），三分。

未，每一钱，水一小碗，姜一片，葱一茎，无时频服。

金沙散：时行赤眼肿痛，或肾热多泪。

净黄连，一两。硼砂，寒水石，大黄，各二钱。海螵蛸，铜青，各一钱。玄明粉，二钱半。全蝎（去毒），七枚。厚香，少许。烂弦加轻粉，五分。

末，每服一字至五分，凉水化，澄清去渣；无时频洗，效。忌酒晕。

黄连膏，用：

净黄连，半斤。苦参，四两。秦皮，二两。杏仁，四十九粒。

冬月制，取雪水四碗，煎二碗，放净瓷器内，又以水煎，取一碗放前汁内，又以水一碗，煎取半碗，用净取汁，与前计和一处，取净铜铫子入汁在内，慢火熬，以桑条不住手搅，勿令沉底，勿动灰尘。入汁中务宜仔细。待熬至一碗，再入马牙硝半两，同煎至半碗，取起以纸盖定。再制过炉甘石（末）二两，硼砂（末）半两，乳香、没药（末）各一线，胆矾（末）三线，海螵蛸（末）二钱，和匀，人膏中取起，摊冷待干，以乳汁磨，点之效。

目直视者，肝有热也；目连劄者，谓之目辟，肝有风也。并宜服泻青丸。

目下胞肿者，水气也。必待作肿，宜五苓散加车前子以利其水。

目中黄者。疸也，宜服茵陈胃苓丸。

儿有大病未愈，观其目或直视，或斜视不转睛者，或闭目不开者，或开目不合者，或哭无泪，或不哭泪自出者，有目胞肿者，有目陷者，有目中见物而畏怕者，皆恶②侯。

②皆字下原脱“恶”，据忠信堂本补。

上一页：治大便

当前页：小儿目病

下一页：治鼻





* * *



原始资料来源互联网，中医世家网站整理。





治鼻 《育婴家秘》



* * *





治鼻




鼻中相通呼吸门，唇依牙齿齿依唇，

耳司采听当嫌塞，舌主声音似锋铃。

肺为气之主，通窍于鼻。鼻，清气出入之道路也。小儿禀受胎气充实者，三关九窍，五脏六脏，内外呼吸，内外贯通而荣卫行焉。苦外感风寒，内伤元气，伤乳食，则清浊不分，泥丸相乱，诸症叠起矣。

鼻衄者，血与气相随而行。若脏腑积热，乘于气血，则热气逼血而妄行，自鼻孔出，谓之衄血，宜东垣凉膈散加生地黄、阿胶（炒）、黄连、茅花主之；不止者，宜服鸡苏丸，效。

鸡苏丸：治鼻热，胸中郁热，衄血不止。

鸡苏叶，八分。即薄荷叶，蒲黄（炒），一两。麦冬，二钱。阿胶（炒），一钱。甘草，七分半。人参，黄芪，各五分。木香，柴胡，生地黄，各一钱。

炼蜜丸，如小豆大①，每一丸，食后，茅花汤下。

又方：山栀和壳烧存性，油发灰研匀吹人鼻。

又：槐花半生半熟，末，吹鼻。

又：人中白成块者，烧去秽气．为末，入油发灰、麝少许，吹入鼻。

又：生萝卜捣汁，或生藕汁，仰头滴入鼻中。或血妄行，取汁饮之，效。

又：用大蒜煨香研烂，涂脚底。鼻中有蒜气，即去之。

用上方法不止，以白纸一张，作八摺，冷水湿纸，放头顶中，以熨斗熨至一重或二重纸干立止。此数方救急之要法也。

鼻流清涕者，热则津液流；鼻塞不通者，冷则收闭也。鼻流清涕，其症有二：或外因伤风得之，喷嚏流清涕。风属阳，其病为热，直东垣凉膈散加防风、芥穗主之；内因脑热，鼻流浊涕不止，名曰鼻渊。久而不已，必衄血，凉膈散加羌活。川芎、白芷主之。

又方，苍耳散

辛夷仁，半两。苍耳子（炒），三钱半，白芷一两。薄荷叶，三分。

末，茶清调服。

有因胃中食积，热痰流注者，当清食积，用：

南星（炮），半夏（洗），藁本，白芷，神曲（炒），酒芩，辛荑，荆芥，各等分。

末，姜汤调服。

二症有，并用辛夷膏贴之。

辛夷膏：治流涕不止。

辛夷叶（洗、焙），二两。细辛，木通，白芷，木香，各半两。杏仁，一两，去皮尖，研。

上末。入杏仁泥、羊脑髓、猪脂各一两，和匀。于瓦器中慢火熬成膏，赤黄色为度。放地上冷，入脑、麝各一钱，拌匀徐囱门上，更用少许涂鼻中。

鼻塞其癥有二：或因伤寒②得之者，寒刚伤肺，肺气不利则塞也，宜御寒汤主之。若冷气久不散，浓涕结聚，使鼻不闻香臭，则为齆鼻，宜万全膏主之。凡新产芽儿或十日一月之内，忽然鼻塞，因吮乳不能呼吸者，多是乳母睡时不知所忌，抱儿身侧，鼻口中气出吹着儿，冷气自囟而入，成鼻塞，并宜贴囟法及塞鼻法。

万全膏：治齆鼻。

羌活，川芎，细辛，石菖蒲，本通，麻黄，各一钱。脑，麝各一字

炼蜜丸，芡实大，服一丸，灯心汤化了。或用一丸，绵包塞鼻中。

御寒汤：治寒邪伤于皮毛，令儿鼻塞上喘。

黄柏，二钱。黄芪，一钱。人参，五分。炙甘草，款冬花，各三分。羌活。黄连，各一钱。白芷，陈凤，各三分。陈皮，升麻，各五分。怫甘③三线。苍术，七分。

未，葱汤调服。

①如小豆大：原作“大”，据忠信堂本改。

②寒：原作“食”，据忠信堂本改。

③佛甘：忠信堂本作“佛柑“。

贴囟法（一名通散）

香附（炒），川芎，荆芥穗，僵蚕（炒）。细辛，荷叶，牙皂。

用末，生葱白捣膏，以帛盛之，夜贴囟上。

塞鼻法：治齆鼻。

瓜蒂，明矾，细辛，各一分。雄黄，五分麝香少许

末，以雄犬胆汁和丸，绵包塞鼻中。

鼻疳者，肺疳也，鼻下两傍赤痒疮湿，其疮不痛，汁所流处，随即生疮，一名疳垚，宜清肺饮，化垚丸主之。

清脑饮：治麻疳垚，蚀鼻穿孔汁臭，或生息肉。

染白皮（炒），半两。紫苏叶，前胡，黄芩，当归，天冬，连翘，防风，赤茯苓，桔梗，生地黄①，甘草（炙）、各二钱半。

末，水煎服。次服化[匿虫]丸

化[匿虫]丸

芜荑，芦荟，真青黛，川芎，白芷梢，胡黄连，干蟾（烧存性世），各等分。

未，猪胆汁浸膏糊丸，麻子大，二十丸，食后临卧，杏仁汤下。

其鼻昂，用雄胆泡汤，小笔蕉洗。俟煎药各进数服，却用青黛、当归、赤小豆、瓜蒂、地榆、黄连、芦荟等分，雄黄少许，细末，人鼻内敛疮。

鼻疮，用黄连、黄柏、槟榔，研末以猪骨髓和敷，或用青黛、槐花、杏仁研敷；鼻赤，用雄黄、黄丹（研末），无根水调敷。又用苍耳叶（酒蒸干），末，调服，最解食毒。

鼻干者，肺热也，用凉隔散加桑白皮（蜜水炒）、木通。

大病鼻子黑燥者，火克金也；鼻昂气喘者，肺绝也。小儿山根青者多病，年上赤者，有血光病②。

小儿脑疳，鼻痒头发作穗，而黄肌瘦，用鲫鱼胆③滴鼻中，连三五日效。

伤风寒头痛，加川芎、白芷、藁本、蔓荆子、细辛。

眼痛，加酒黄连、羌活、防风、柴胡、胆草（酒洗）。

鼻病加升麻（酒洗）、白芷、细辛。苏叶。

耳病加柴胡、木香、蔓荆子、全蝎。

口病加石膏、防风。

咽喉痛加玄参、牛蒡子（炒）、山豆根。

龙脑川芎丸：消风化滞，除热清疾，通利七窍，精神气爽。

桔梗，二钱半。片脑，六分。砂仁，二分。白豆蔻、去壳，五分。薄荷，一钱三分。川芎，防风，炙甘草，酒芩，连翘，各一钱。

炼蜜丸，每两作二十丸，服则一二丸，茶清化下。

①生地黄：原作“生黄”，据忠信堂本改。

②有血光病：原作“有血先病”，据忠信堂本改。

③胆：原作“腌”，据忠信堂本改。

上一页：小儿目病

当前页：治鼻

下一页：头病





* * *



原始资料来源互联网，中医世家网站整理。





头病 《育婴家秘》



* * *





头病




小儿头病亦多般，散出方书不多言，

感谢歧师施指教，法国后学作谛筌。

解颅者，生下惟囟不合，气衰不盛也，多忧多笑。更有目白睛多，[白光]白色嫩者，多愁多喜，以年久失缝开解而不合。肾生髓，脑为髓海，肾气有亏，故髓不满，所以头囟开而不合也，名曰解颅。凡得此疾，不及千日之内；间有数岁者，偶因他疾攻击，遂成废人，不可复药也。气色清明，然饮食者，多服补肾地黄丸及调元汤，百日内须见效者，次第调理，或有可治。若投药石如故，亦难治。

钱氏云：几本虚怯，由胎气不成，则神气不足，目中白睛多，其颅即解，面色[白光]白，此皆难养，纵长不过二八之数；若纵色欲，多不过四旬而亡。因病而成，致肾虚者，此也。

家秘云：解颇有二：初生后，头骨渐开，此胎气怯弱，肾不足也。有闭而后开者，自囟至印堂，有破痕可开一分。又有头四破成缝者，此皆解颅，由病后肾虚，水不胜火，火气上熏其髓则热，髓热则解，而头骨复分开矣。肾虚者，宜服地黄丸，以补肾之不足、调元汤、十全大补汤，母子共服之，以补脾胃，使气血渐实，其颅自合矣。其髓热者，宜通圣散为丸服，去硝不用。外用封囟法，或用新绵紧束之，有作巾遮护之，久而自合，亦良法也。

封囟法

防风，南星，白蔹，白及，等分。

末，猪夹车①髓捣和，封囟上，一日三易之。

①车：忠信堂本作“脊”。

又方

颅头骨不拘多少，烧灰存性，研末，以清油调敷头缝。

脑疳者，头皮光急，发结如穗，满头饼疮，脑热如火者是也。用：

川芎（酒洗），片芩（酒炒），白芍，陈皮（去白），各半两。白术（酒），当归、酒洗，各一两半。天麻（酒炒），苍术，苍耳子，各七钱。酒柏，酒粉草，各四钱。防风，三钱。

末，水煎，日服四五次，服后睡片肘。

乳母宜服溯源解毒汤。

溯源解毒汤

酒芩，苍术（酒炒），白蒺藜（酒浸炒），去刺蔓荆子（酒炒），何首乌（酒炒），胡麻（炒），升麻（酒）。

末，酒糊丸，麻子大，服三、五十丸，防风汤下。

外用敷药

松树厚皮（烧灰），二两。白胶香，二两。黄丹（水飞）、一两。枯白矾，五钱。黄芩，黄连，大黄，各七钱。蛇床子，寒水石，各三钱。无名异，少许。木香，少许。轻粉，少许。

末，熬热调敷疮上。先用椒盐汤洗，去疮痂，敷之佳。又治白秃。

又有儿生后，其头渐大，头皮赤光，眼小，此亦脑疳也。乃受父母热毒之气，藏于肾中，上熏于脑，故头大渐红也，此难养，不出二八之数。其未周岁，满头生疮结饼，作痒作痛，此不能忍，日夜啼哭者，亦难养也，宜服前苦参丸，及松皮散敷之。

癞头者，一名白秃，或父母之传，或兄弟姊妹之相授，乃造毒之气也。初起可治，待皮毛光，不必治也。宜服消风通圣散除大黄，另研，酒蒸，炒末。再酒拌晒干，每一钱，水前热服。外用炭烧红，以长流水淬之，乘热炭擦头皮，以前松皮散敷之。

又方

胡荽子，伏龙肝，龙尾，黄连，枯白帆。

末，熬热清油调敷。

初，头上散生，成片时当带瘙痒，毛发稀少，有类白癞，此秃疮之根也，用腊猪油搽之，自不成白秃矣。

囟填囟陷诀云：热甚则肿，虚热则陷。囟填者，囟门肿起，骨高突也。经云：热甚则肿，由邪火炎上，使清明之气上升而不降。其证有二：以手摸之，肿坚实者，此有寒邪在表，腠理闭，寒热不得出。所谓气上冲则坚劲者是也，宜升阳散火汤，此郁则发之也；如摸之其肿虚浮者，此积热在里，熏蒸于上，所谓气上冲则柔软者是也，宜酒制神芎丸，此高则抑之也。一发一下，中病即止。

升阳散火汤：治风寒外感，或胃虚过食生冷，抑遏阳气脾土。火郁则发之。

升麻，葛根，独活，羌活，人参，白芍，各五分。防风，二分半。柴胡，八分。甘草、生二分、炙三分。

水煎熬服，令睡有微汗。

酒制神芎丸：治一切积热。

大黄（酒蒸），黄芩（酒洗），二钱。黑丑（半生半熟，取头末），滑石，各四钱。黄连（酒洗），薄荷，川芎，各五钱。

用无灰酒丸，黍米大，服五丸、十五丸，温水下。

囟陷者，调囟门陷下成坑也，其症有二。经云：陷者，下气虚也。大病之后，津液不足，其气下陷成坑窟者，宜大补元气，调元汤加升麻主之。有脾胃虚弱，饮食减少，脾生肌肉，肉去皮薄，囟门露见，非陷也。宜服肥儿丸、参苓白术散，补脾胃则能饮食，肌肉自平，自不露矣。

又有后枕陷者，《活幼心书》谓其症尤重于囟陷者，此太盛极，百无一雌①。殊不知此非病也，乃父母之过也。初生儿头骨未合，当用绿豆作枕枕之，常与移动，勿使只在一边，则头骨不正②矣。此后枕骨陷下者，乃儿卧日久之所致也，若难养，则头骨四破，高下成缝者，皆非寿子也。

头仰者，颈软也。颈者，头之茎也，一名天柱骨。颈软者，乃天柱骨不能任元而前后左右倾倒也，此恶病也。其症有二：小儿初生便颈软者，皆胎禀不足，骨气虚弱也。肾主骨，肝主筋，筋不束骨，其骨则折，母能令子虚也，此儿难养，纵长不及四旬。肾气虚矣，宜服地黄丸加当归、续断主之。有因大病之后，头骨不能起者，此血气虚弱也，宜十全大补汤炼蜜丸服。经云：头者精明之府也，头仰邪欹，神将去矣。凡大病人有是症，难治。有病惊风者，或病症痓者，勿作项软论。

伤风寒痛者，用细根子黄芩（半生半熟）三钱半，炙甘草钱半，羌活、藁本各一钱，柴胡七钱，川芎五钱或五分、一钱，以茶汤调成膏抹儿口中，少用白汤下。

头摇者，头战者，肾风热也，宜泻青汤丸加全蝎主之。

头生胞疮者，初因皮破成疮，脓水不干，头毛粘结，内生虱，痒则抓之，年久不愈，有成癞头。当先去其虱，用石菖蒲煎汤洗之，其虱尽死，待干用水银、腻粉二味放碗中，以指研匀，人津调温，指蘸药，搽疮上四畔及发内，虱尽去。方用秋③牛皮窑口上烟胶（不拘多少）、松香研末，入轻松少许、雄黄少许，熬热，上油④调涂患处。头生软节者，年久不愈，用紫金丹涂之效。方见心虚诸疾下。

头之有发，犹山之有草木也，发者血之余，发之多寡，由于血之盛衰也。坎为血卦，血者肾之液，发者肾之苗也，故其色黑也。儿发久不生，生不黑者，皆肾虚也，宜地黄丸主之。

大病后，其发成穗，或稀少者，乃津液不足，疳痨之外候也，宜集圣散主之。

①百无一雌：忠信堂本作“百无一活”。

②正：黾信堂本作“歪”。

③秋：忠信堂本作“熏”。

④上油：忠信堂本作“滑油”。

上一页：治鼻

当前页：头病

下一页：面部





* * *



原始资料来源互联网，中医世家网站整理。





面部 《育婴家秘》



* * *





面部




五脏英华面部间，知其有病望中看，

色宜明洞昏⑤枯暗，疮癖斑痕貌不妍。

诗曰[6]，五气入鼻，藏于心肺，上使五色修明，声音能彰，则面者心肺之所主也（五脏部位说见一卷歌中）。五色者，五脏之英华，发见于面者也。肝色青，如翠羽者吉，枯草者凶。其余照脉候仿此推之。大抵明润者吉，暗黯者凶。五色主病，赤主热，青主风，黄白主疳虚、食积，青、黑主痛。五色所忌：肝病白者不治，谓金克木也；病后面色白者，谓之脱色者，死；肺病面赤者不治，谓火克金也；凡痢疾失色，面赤者死；心病而黑者不治，水克火也；脾病面赤青者不治，木克土也；肾病面黄浮者不治，谓土克水也。

⑤昏：忠信堂本作“忌”。

⑥诗曰：忠信堂本作“诀曰”。

面浮肿者风也，宜五皮汤加防风、苏叶主之。

头面红肿者，风热也。用：

通圣散除大黄，另用酒蒸入药，同末，酒拌湿晒干，如此三拌三晒，或半字一字，淡竹沥调，细细服之。连进三五次，立止。以忍冬藤煎汤洗之。

面皮黄中有白隐者，此伤食也，宜三棱散。

人参，七钱半。三棱（炮），香附，一两半。青皮（去穰），益智仁，陈皮（去白），枳壳（麸炒），神曲（炒），麦芽（炒），半夏（炮），莪术（蘸煮，焙），山楂肉，苏叶，各五分。白茯苓，粉草（半生半炙），各一两。

末，服一钱，小者五分，陈仓米白粒，姜引，或加大黄（半生半煨）五钱，粳米糊丸，陈米饮下。

面上生疮，如火烧，用黄蜡米粉，蜜水调敷，或鸡子清和敷。

儿疳疮不愈，多生于面部两耳。乳母嚼白米成膏治之，不过三五日愈，并母禁鸡、鱼。

上一页：头病

当前页：面部

下一页：附录医案





* * *



原始资料来源互联网，中医世家网站整理。





附录医案 《育婴家秘》



* * *





附录医案




小儿始病天疱疮，后发疟，发惊痫，蜜翁因育婴书问答证治，开陈于后。育书云：此子先受暑湿之气，暑则为疟，湿则为疮。又伤饮食助其暑湿之邪。暑则伤心，湿则伤脾，暑生热，湿生痰，脾上亦亏，肝水随旺，此所以为疟为痫也。疟曰食痫，久则成疳。观其色[白光]白，毛发必疏，疳之候也，当从虚治。凡疟间日发，难止，谓受病深也。夜发者，难已，谓邪在阴分，必调至昼发，一日一发，然后可以称退，此理医者当知，令将其病细解于后。

问：疟发于子午时，又咬齿呻唤，又努责出大便，其色黄绿，又大哭，手足一撒，何也？答曰：此肝胆病也。子属胆，咬齿者，心肝俱热，肝木心火，子以母病也。大叫哭者，肝病也，呻唤着，肾病也。肾水肝木，母以子病也。肝者厥阴风木，心肾①者少阴君火也，水火相搏则作内搐，故大便努责而出。

疟发于巳午时多，而他时少，其理何哉？答曰：巳为厥阴风木，午为少阴君火②；且巳为阳极，午为阴生，此水火相搏而阴阳分争之时也。况疟疾之作，因暑以伤心，心本属火，火之性又旺于巳，阳火乘旺，阴水触动，阳动于阴，阴争阳，阴阳交战，寒暑交争，此疟来一时憎寒。一时发热者，此也。谓之巳午者，不亦宜乎。

①心肾：忠信堂本作“心”。

②少阴君火：原作“少阳君火”，据忠信堂本改。

疟发时头痛，恶寒，颤，脊强者，其理何哉？答曰：此邪并于太阳经也。盖膀胱所化，此则阴实阳虚。阳虚生外寒，明实生内筹，中外旨寒，故见其鼓颌而战慄，恶寒莫任也。况太阳之脉从头顶连风府，在头脑后行于腰脊，故见头疼腰脊强痛之症也，故名寒疟。麻黄、芜活，太阳经之汗药也，故以为君；防风乃诸药之卒徒也，放以为佐；甘草能和诸药而兼解散，故以为使。首方乃攻实之刘，临病用药，不可拘泥而味于通变也。

疟发时，大热大渴，自汗不得眠者，其理何哉？答曰：此邪并于阳明经也。盖胃腑阳实而阴虚，阴虚生内热，阳实生外热，中外皆热，故见其烦渴而身热，恶热莫任。况阳明者胃土也，蒸蒸发热而汗出者，胃之汗也。通身背出者，胃主肌肉也，土得热则主燥，燥则主烦而心肾不安，故不得眠也。当用白芷以解阳明之经，石膏以清阳明之府，知母以养阳明之阳虚也。若便实者，此药不足与也。宜下之，后以本方调之。

疟发时寒热往来，口苦喜呕者，其理何哉？答曰：此邪并于少阳经也。邪在表则恶寒，邪在里则发热，邪在半表半里，则恶寒且热，故今寒热交集矣。其经属于胆，胆汁上溢，故自口苦。胆者肝之腑，邪初入腑，里气逆而烦呕，此所以寒热往来而口苦喜呕之症见矣。当用柴胡、黄芩，能和解少阳经之邪；半夏、生姜，能散经之呕；人参、甘草，能补中气之虚，所以防邪之入里也。

疟有一日一发，有二日一发、三日一发者，其理何哉？答曰：气舍于皮肤，与卫气并居。卫气者日行于阳，夜行于阴。此气得阳而外出，得阴而内薄，是以而作①，此受之浅也。其气之舍深，内薄于阴，阳气独发，阴邪内著，阴与阳争不得出，故间日作，此受之深也。邪气与卫气客于六腑，而有时相失，不能相争，故数日作，此受之最深也。

问：发疟之时，儿常用口吮母之乳，得乳即止者，何也？答曰：此内热作渴也。儿不能言，故欲得乳以解耳。

疟后汗出，初发无汗，退而有汗，何也？答曰：初发时邪气郁，寒多热少，故无汗；及其退也，寒去而热盛，此真气外泄，故有汗也。凡治无汗者，要有汗，以散邪为主；有汗者，要无汗，以养正为主。此汗泄于外，便泻于内，心下跳，腹中鸣，皆火证也。肝胆从火治，此其法也。

疟退时，后觉头顶上常有小汗，何也？答曰：顶巅者，乃足厥阴肝经之脉所会处。

以上所开，条论其大略也，若夫治法，当专以治疳为主。盖小儿易虚易实，病不已，虚则成疳，当分二方治之。一方治痫，以平肝为主，内带补脾药；一方治疟，以补脾为主，内带平肝之药，可收全效。幸遇秋金正旺，木因水衰，治不难矣。此疾匆图速效，幸遇吾家世医，治病有法。若遇粗工，欲求速效，则攻补妄行，欲速之害，可胜言哉。其母当忌鸡鱼、生冷诸物。有衄血亦内热也，直亟调之。

治痫平肝

加减当归龙荟丸

当归（酒洗，晒干），一钱，人参，川芎，雀脑，各一钱，胆草（酒浸），山栀仁，各五分。青皮，芦荟，各七分。甘草，软古②，柴胡，各一钱。半夏，大者三个，泡七次，切，生姜自然汁浸一时，又以白矾水洗洗之。

①而作：忠信堂本为“日作”。②软古：忠信堂本无此二字。

用水煮神曲糊丸，粟米大。二十五丸，寅卯时淡竹叶汤下。

治疟补脾

加味参苓白术散丸

人参，炙芪，白术，归身（酒），各一钱。炙草，青皮，各八分。陈皮，七分。柴胡，夜明砂，木香，厚桂（去皮），泽泻，各五分。鳖甲（九肋、醋炙去瓜），二线。使君子肉，白苟（酒炒），各一钱。山药，一两。

煮糊丸，粟米大。巳成时（每三十五）各一服，炒米汤下。

乳母服

加味四物汤

当归，川芎，赤芍，生地，俱酒洗；柴胡，升麻，麦冬，木通（去皮），黄芩（酒炒），桔梗，各五分。薄荷，一分。灯心十①食后服。

①十：忠信堂本为“十根”。

上一页：面部

当前页：附录医案





* * *



原始资料来源互联网，中医世家网站整理。





