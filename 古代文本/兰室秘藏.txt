出版者的话中医药学是中华民族文化宝库中之瑰宝，是中华民族文化基因的重要组成部分。其源远流长，传千载而不衰，统百世而未坠，发皇古今，历久弥新，熠熠生辉，不仅使中华民族生生不息，更是为人类文明做出了重要贡献。中医典籍是众多名医先贤智慧的结晶，蕴含着博大精深的医学理论和临证经验。在中医学术传承中，中医典籍发挥了不可替代的关键作用。只有通达谙熟中医典籍，继承前人宝贵的学术成果，才能创新和发展。正如唐代王冰在《黄帝内经素问》序中所云：“将升岱岳，非径奚为；欲诣扶桑，无舟莫适。”由此可见，古籍整理是读书治学的重要门径，如果不凭借古籍整理的手段，我们欲“见古人之心”，解中医典籍之秘是非常困难的，学术的传承可能因此而失去依托或发生断裂。鲁迅先生曾一针见血地指出：“清代的考据家有人说过‘明人好刻古书而古书亡’，因为他们妄行校改。”纵观当今中医古籍图书市场，泥沙俱下，鱼龙混杂。有径改而不出注者，有据明清医家著作而补《黄帝内经素问》而不加注者，有不明句读而乱加标点者……变乱旧式，删改原文，实为刻书而“古书亡”的原因，这是水火兵虫以外古籍之大厄。为正本清源，传承中医文脉，全面提升中医素养和临床诊治疗效，我们在汲取古今中医古籍整理成果的基础上，广泛听取中医名家意见，深入调研，多次论证，充分酝酿，反复甄选，特此整理出版了《中医必读经典读本丛书》，希冀成为广大中医研习者必备的“经典读本”，使每一位读者朋友读有所本，思有所获，习有所进，学有所成。本套丛书甄选的书目，多为历代医家所推崇，向被尊为必读经典之圭臬，具有全面的代表性、珍稀的版本价值、极高的学术价值和卓著的临床实用价值。由于中医古籍内容广博，年代久远，版本在漫长的历史流传中散佚、缺残、衍误等为古籍的研究整理带来很大困难。我们的整理原则遵循：忠于原书原貌，不妄加删改，精编精校，严谨求真，逢校有注，勘误有证。力求做到：版本精良，原文准确，校勘无误，注释精当。每书前撰有内容提要、整理说明，简要介绍该书的作者生平、成书背景、版本源流、学术成就、学术特点、指导意义以及整理方法，以启迪研习者的感悟。纵观古今中医前贤大家，无不是谙熟中医经典，勤于体悟临证，才能成为发皇古义而立新论，发古人之未发而创新说者。回顾每一次对中医古籍的整理过程都是一次知识的叠加与升华。“问渠哪得清如许？为有源头活水来（朱熹《活水亭观书有感》）”，历经长期的积淀与洗礼，中医药学结构和体系更加完整与科学，中医药学发展的信心更加坚定。我们衷心地希望《中医必读经典读本丛书》的整理出版，能为传承中医经典，弘扬中华传统文化，为中医人才队伍的培养和成长，为中医药事业的创新与发展，为中华文明的积淀发挥积极的推动作用。整理说明《兰室秘藏》为金·李杲所撰，李杲去世后，由其弟子进行整理，约成书于南宋淳祐（1249～1251）年间，约刊于1276年。书名《兰室》是取自《素问·灵兰秘典论》之“藏灵兰之室”一语，因此书具有极高的临床价值，后世多次再版刊行，其中以明万历二十九年辛丑新安吴勉学《古今医统正脉》收录的版本最佳。整理原则与方法：1.本次整理以明万历二十九年辛丑新安吴勉学校刻《古今医统正脉》本为底本，以明嘉靖八年梅南书屋刻本《东垣十书》为参校本。2.将底本竖排繁体改为横排简体。原“右”“左”表示文字前后者，分别径改为“上”“下”。3.底本中的异体字、俗写字、古字，今均改为规范简体字。如“臓腑”改为“脏腑”，“补写”改为“补泻”，“上鬲”改为“上膈”等，径改不注。4.药名与当今通行写法不一者，径改不注，如“兔丝子”改为“菟丝子”，“黍黏子”改为“鼠黏子”，“斑猫”改为“斑蝥”，等。5.底本注文、按语为双行小字者，均改为单行小字。序[1]《兰室秘藏》六卷，吾师李东垣先生所辑也。不肖读之而曰：至矣哉！吾师之学术贯天人，洞微奥也。其论饮食劳倦，人所日用而不知者，故首及之。次中满腹胀，胃脘酒渴，至于眼耳鼻舌齿喉，血分腰痛，大小便，痔瘘泻痢，疮疡，妇儿科，皆穷其旨要。而论脉法尤详悉而切当，言病证变换万状皆形见于脉，按其弦长、滞缩、清浊，伸引无尽。吾师尝云：至微者，理也；至著者，象也。体用一源，显微无间，得其理则象可得而推矣。是吾师有不言，言辄应，与是编相符合，非口所辩说，纸上陈言，不能施用者欤！然则人之欲自颐真精，顺时却病，与医家溯流穷源，不拘执古方而收功者，舍是奚观焉？夫吾师合生气之和，道五常之性，使疾疢[2]不作而无妖祲[3]短折，起死扶伤，令六合咸宁，万世攸赖，非古圣王亨嘉[4]之致治乎？圣王之世，即喙息[5]蠕动之细，莫不禀仰太和，沐浴玄泽。若吾师殚厥心思以较雠[6]是编，濯痍煦寒，如《洪范》所谓：身其康强，子孙逢吉，曰寿、曰康宁、曰考终者，是编之效也。吾师弗自私藏，以公诸人。不止一身行之，欲人人行之，又欲天下万世行之；不止一方蒙泽，欲举世蒙泽，又欲千世亿世蒙泽也。吾师嘉鱼无穷者，吾师心思之所流而精神之所聚也。不肖何敢序？但忝[7]衣钵之传，若太史公云：岩穴之人，欲砥行立名，非附青云之士，恶能声施后世，则序之之鄙意云尔。至元丙子三月上巳门人罗天益百拜书[1]此序据《东垣十书》本补。[2]疾疢（chèn趁）：疾病。[3]祲（jìn浸）：不祥之气。[4]亨嘉：犹亨会。指众美之会。[5]喙息：犹喘息。短暂的休息。[6]较雠（chóu仇）：校勘，校订。[7]忝：用作谦词，有愧于。目录出版者的话整理说明序卷上饮食劳倦门饮食所伤论劳倦所伤论调中益气汤宽中喜食无厌丸一名宽中进食丸交泰丸木香人参生姜枳术丸木香干姜枳术丸扶脾丸和中丸槟榔丸消积滞集香丸黄芪汤黄芪当归汤参术汤益智和中丸季秋合益胃散脾胃虚损论三黄枳术丸巴豆三棱丸一名木香见现丸白术丸草豆蔻丸中满腹胀门中满腹胀论诸腹胀大皆属于热论中满分消丸中满分消汤广茂溃坚汤半夏厚朴汤破滞气汤一名木香化滞散草豆蔻汤心腹痞门消痞丸失笑丸一名枳实消痞丸黄连消痞丸消痞汤一名木香化滞汤葶苈丸一名人参顺气饮子胃脘痛门草豆蔻丸神圣复气汤麻黄豆蔻丸酒客病论葛花解酲汤枳术丸半夏枳术丸橘皮枳术丸除湿益气丸除湿散升麻黄连丸上二黄丸瓜蒂散消渴门消渴论和血益气汤当归润燥汤生津甘露汤一名清凉饮子辛润缓肌汤一名清神补气汤甘草石膏汤甘露膏一名兰香饮子生津甘露饮子眼耳鼻门诸脉者皆属于目论内障眼论芎辛汤碧天丸一名井珠丸广大重明汤百点膏选奇汤神效明目汤羌活退翳膏一名复明膏明目细辛汤复明散助阳和血汤吹云膏防风饮子拨云汤神效黄芪汤圆明内障升麻汤一名冲和养胃汤黄芩黄连汤蔓荆子汤归葵汤一名连翘饮子救苦汤熟干地黄汤益阴肾气丸羌活退翳丸当归龙胆汤补阳汤泻阴火丸一名连柏益阴丸升阳柴胡汤温卫汤圆明膏㗜药麻黄散疗本滋肾丸加味滋肾丸退翳膏龙胆饮子柴胡聪耳汤羌活退翳汤还睛紫金丹丽泽通气汤温肺汤御寒汤卷中头痛门头痛论清空膏彻清膏川芎散白芷散一名郁金散碧云散羌活清空膏清上泻火汤补气汤细辛散羌活汤养神汤安神汤半夏白术天麻汤口齿咽喉门口齿论羌活散草豆蔻散麻黄散热牙散一名麝香散治虫散一名白芷散益智木律散蝎梢散白牙散刷牙散独圣散当归龙胆散牢牙地黄散细辛散立效散牢牙散清胃散神功丸桔梗汤神验法呕吐门丁香茱萸汤白术汤一名茯苓半夏汤补肝汤一名柴胡半夏汤吴茱萸丸一名木香利膈丸衄血吐血门麦门冬饮子人参饮子三黄补血汤救脉汤一名人参救肺汤麻黄桂枝汤黄芪芍药汤止衄血法腰痛门川芎肉桂汤独活汤破血散疼汤地龙散苍术汤麻黄复煎散缓筋汤一名羌活汤拈痛汤苍术复煎散羌活苍术汤妇人门经闭不行有三论经漏不止有三论升阳除湿汤一名调经升麻除湿汤凉血地黄汤酒煮当归丸固真丸乌药汤助阳汤一名升阳燥湿汤水府丹丁香胶艾汤黄芪当归人参汤当归芍药汤柴胡调经汤益胃升阳汤升阳举经汤半产误用寒凉之药论全生活血汤当归附子汤调经补真汤坐药龙盐膏胜阴丹回阳丹柴胡丁香汤延胡苦楝汤桂附汤人参补气汤黄芪白术汤白术茯苓汤增味四物汤补经固真汤温卫补血汤立效散四圣散温经除湿汤补气升阳和中汤麻黄桂枝升麻汤卷下大便结燥门大便结燥论通幽汤润燥汤润肠丸麻黄白术汤升阳汤一名升阳泻湿汤活血润燥丸润肠汤小便淋闭门小便淋闭论通关丸一名滋肾丸清肺饮子导气除燥汤肾疸汤痔漏门痔漏论秦艽白术丸秦艽苍术汤七圣丸秦艽防风汤秦艽羌活汤当归郁李仁汤红花桃仁汤秦艽当归汤阴痿阴汗门阴痿阴汗及臊臭论龙胆泻肝汤清震汤固真汤一名正元汤清魂汤一名柴胡胜湿汤椒粉散补肝汤温肾汤延胡丁香丸一名丁香疝气丸泻痢门诃子皮散升麻补胃汤升阳去热和血汤益智和中汤芍药柏皮丸和中益胃汤槐花散茯苓汤黄芪补胃汤升阳除湿汤人参益胃汤升麻补胃汤疮疡门散肿溃坚汤升阳调经汤连翘散坚汤龙泉散救苦化坚汤柴胡连翘汤鼠黏子汤净液汤一名连翘防风汤消肿汤内托羌活汤升麻托里汤内托黄芪汤柴胡通经汤白芷升麻汤保生救苦散一上散圣愈汤独圣散黄芪肉桂柴胡酒煎汤杂病门安神丸朱砂安神丸补气汤当归补血汤柴胡升麻汤火郁汤小黄丸黄芩利膈丸补益肾肝丸太阳经嚏药麻黄茱萸汤黄芪汤除湿补气汤一名清神补气汤参归汤升阳汤自汗门自汗论调卫汤清燥汤当归六黄汤红豆散活血通经汤泻荣汤人参益气汤导气汤补中汤麻黄苍术汤上清汤术桂汤一名麻黄苍术汤正气汤趁痛丸退热汤解表升麻汤天麻黄芪汤健步丸白术除湿汤加味四君子汤泻血汤洗面药莹肌如玉散面油摩风散小儿门治惊论黄芪汤益黄散升阳益血汤厚肠丸补阳汤大芜荑汤一名栀子茯苓汤塌气退黄汤一名茯苓渗湿汤中满分消丸消痞丸癍疹论消毒救苦散桔梗汤鼠黏子汤麻黄柴胡升麻汤方剂索引卷上饮食劳倦门饮食所伤论《阴阳应象论》云：水谷之寒热，感则害人六腑。《痹论》云：阴气者，静则神藏，躁则消亡，饮食自倍，肠胃乃伤。此乃混言之也。分之为二：饮也，食也。饮者，水也，无形之气也。因而大饮则气逆，形寒饮冷则伤肺，病则为喘咳，为肿满，为水泻，轻则当发汗，利小便，使上下分消其湿。解酲汤、五苓散、生姜、半夏、枳实、白术之类是也。如重而蓄积为满者，芫花、大戟、甘遂、牵牛之属利下之。此其治也。食者，物也，有形之血也。如《生气通天论》云：因而饱食，筋脉横解，肠澼为痔。又云：食伤太阴、厥阴，寸口大于人迎两倍三倍者，或呕吐，或痞满，或下痢肠澼，当分寒热轻重而治之。轻则内消，重则除下。如伤寒物者，半夏、神曲、干姜、三棱、广术[1]、巴豆之类主之；如伤热物者，枳实、白术、青皮、陈皮、麦蘖、黄连、大黄之类主之。亦有宜吐者。《阴阳应象论》云：在上者，因而越之。瓜蒂散之属主之。然而不可过剂，过剂则反伤肠胃。盖先因饮食自伤，又加之以药过，故肠胃复伤而气不能化，食愈难消矣，渐至羸困。故《五常政大论》云：大毒治病，十去其六，小毒治病，十去其七，凡毒治病，不可过之。此圣人之深戒也。劳倦所伤论《调经篇》云：阴虚生内热奈何？岐伯曰：有所劳倦，形气衰少，谷气不盛，上焦不行，下脘不通，而胃气热，热气熏胸中，故内热。《举痛论》云：劳则气耗。劳则喘且汗出，内外皆越，故气耗矣。夫喜怒不节，起居不时，有所劳伤，皆损其气。气衰则火旺，火旺则乘其脾土，脾主四肢，故困热，无气以动，懒于语言，动作喘乏，表热自汗，心烦不安。当病之时，宜安心静坐，以养其气，以甘寒泻其热火，以酸味收其散气，以甘温补其中气。经言劳者温之，损者温之者是也。《金匮要略》云：平人脉大为劳，脉极虚亦为劳矣。夫劳之为病，其脉浮大，手足烦热，春夏剧，秋冬瘥。脉大者，热邪也。极实[2]者，气损也。春夏剧者，时助邪也。秋冬瘥者，时胜邪也。以黄芪建中汤治之，此亦温之之意也。夫上古圣人，饮食有节，起居有常，不妄作劳，形与神俱，百岁乃去，此谓治未病也。今时之人，去圣人久远则不然，饮食失节，起居失宜，妄作劳役，形气俱伤，故病而后药之，是治其已病也。推其百病之源，皆因饮食劳倦，而胃气、元气散解，不能滋荣百脉，灌溉脏腑，卫护周身之所致也。故苍天之气贵清静，阳气恶烦劳。噫！饮食喜怒之间，寒暑起居之际，可不慎欤！调中益气汤治因饥饱劳役，损伤脾胃，元气不足，其脉弦洪缓而沉，按之中之下得，时一涩。其证四肢满闷，肢节疼痛，难以屈伸，身体沉重，烦心不安，忽肥忽瘦，四肢懒倦，口失滋味，腹难舒伸，大小便清利而数，或上饮下便，或大便涩滞，或夏月飧泄，米谷不化，或便后见血，或便见白脓，胸满短气，咽膈不通，痰唾稠黏，口中沃沫，食入反出，耳鸣耳聋，目中流火，视物昏花，胬肉红丝，热壅头目，不得安卧，不思饮食，并皆治之。橘皮如腹中气不转运，加木香一分，如无此证不加黄柏酒洗。以上各二分升麻此一味，为上气不足，胃气与脾气下流，乃补上气，从阴引阳柴胡以上各三分人参有嗽者去炙甘草苍术以上各五分黄芪一钱如是显热躁，是下元阴火蒸蒸然发也，加生地黄二分、黄柏三分。如大便虚坐不得，或大便了而不了，腹中常常逼迫，皆是血虚血涩，加当归身三分，无此证则去之。如身体沉重，虽小便数多，亦加茯苓二分、黄柏三分、泽泻五分、苍术一钱，时暂从权而去湿也，不可常用。兼足太阴已病，其脉亦络于心中，故显湿热相合而生烦乱。如胃气不和，加汤洗半夏五分、生姜三片，有嗽者加生姜、生地黄二分，以制半夏之毒。如痰厥头痛，非半夏不能除，此足太阴脾邪所作也。如无以上证，只服前药。上件剉如麻豆大，都作一服，水二大盏，煎去柤[3]，稍热，食远服之。宁心绝虑，静坐少语，药必为效耳。如夏月，须加白芍药三分。如春月腹中痛，尤宜加。如恶热而渴，或腹痛者，更加芍药五分、生黄芩二分。如恶寒腹痛，加中桂三分，去黄芩，谓之桂枝芍药汤，亦于前药中加之。如冬月腹痛，不可用芍药，盖大寒之药也。只加干姜二分或加半夏五七分，以生姜少许制之。如秋冬之月，胃脉四道为冲脉所逆，胁下少阳脉二道而反上行，名曰厥逆。其证气上冲咽不得息，而喘息有音不得卧，加吴茱萸，五分至一钱，汤洗去苦。观厥气多少而用之，亦于前药中作一服服之。如夏月有此证，为大热也。此病随四时为寒热温凉也，宜以黄连酒洗、黄柏酒浸、知母酒浸。以上各等分。上为细末，熟汤为丸，如梧桐子大，每服一百丸或[4]二百丸，白汤送下，空心服。仍多饮热汤，服毕少时，便以美食压之，使不令胃中停留，直至下元，以泻冲脉之邪也。大抵治饮食劳倦所得之病，乃虚劳七损证也，常宜以甘温平之。甘多辛少，是其治也。宽中喜食无厌丸一名宽中进食丸资形气，喜饮食。木香五分青皮人参干姜以上各一钱炙甘草一钱五分白茯苓泽泻槟榔橘皮白术以上各二钱缩砂仁猪苓以上各二钱五分枳实四钱半夏七钱草豆蔻仁五钱神曲五钱五分，炒大麦蘖面一两，炒上为细末，汤浸蒸饼为丸，如梧桐子大，每服三五十丸，米汤下，食远。交泰丸升阳气，泻阴火，调荣气，进饮食，助精神，宽腹胁，除怠惰嗜卧，四肢沉困不收。干姜炮制，三分巴豆霜五分人参去芦肉桂去皮。以上各一钱柴胡去苗小椒炒去汗，并闭目及子白术以上各一钱五分厚朴去皮，炒，三钱，秋冬加七钱白茯苓苦楝酒煮缩砂仁以上各三钱知母四钱，一半酒炒，一半酒洗，春夏用，秋冬去川乌炮制，去皮脐，四钱五分吴茱萸汤洗七次，五钱皂角水洗，煨去皮弦紫菀去苗。以上各六钱黄连去须，七钱，秋冬减一钱五分上除巴豆霜别研外，同为极细末，炼蜜为丸，如梧桐子大，每服十丸，温水送下，食远，虚实加减。木香人参生姜枳术丸开胃进饮食。干生姜二钱五分木香三钱人参三钱五分陈皮四钱枳实一两，炒白术一两五钱上为细末，荷叶裹，烧饭为丸，如梧桐子大，每服三五十丸，温水下，食前。木香干姜枳术丸破除寒滞气，消寒饮食。木香三钱干姜五钱，炮枳实一两，炒白术一两五钱上为细末，荷叶裹，烧饭为丸，如梧桐子大，每服三五十丸，温水送下，食前。扶脾丸治脾胃虚寒，腹中痛，溏泻无度，饮食不化。干生姜肉桂以上各五分干姜藿香红豆以上各一钱白术茯苓橘皮半夏诃子皮炙甘草乌梅肉以上各二钱大麦蘖炒神曲炒，以上各四钱上为细末，荷叶裹，烧饭为丸，如梧桐子大，每服五十丸，白汤送下，食前。和中丸补胃进食。人参干生姜陈皮以上各一钱干木瓜二钱炙甘草三钱上为细末，汤浸蒸饼为丸，如梧桐子大，每服五十丸，白汤送下，食前。槟榔丸破滞气，消饮食。炙甘草一钱木香人参槟榔以上各二钱陈皮五钱上为细末，汤浸蒸饼为丸，如梧桐子大，每服五十丸，白汤下，食前。消积滞集香丸治伤生冷硬物不消。京三棱广茂[5]青皮陈皮丁香皮益智川楝子茴香以上各一两巴豆和皮米炒焦，五钱上为细末，醋糊为丸，如绿豆大，每服五七丸，温水、生姜汤任下，食前服。黄芪汤补胃除湿，和血益血，滋养元气。木香气通去之藿香叶以上各一钱当归酒洗陈皮以上各二钱人参泽泻以上各五钱黄芪一两上㕮咀，每服五钱，水二大盏，煎至一盏，如欲汗，加生姜煎，食远，热服之。黄芪当归汤治热上攻头目，沿身胸背发热。当归身一钱，酒洗黄芪五钱上㕮咀，作一服，水二大盏，煎至一盏，食前，热服。参术汤治脾胃虚弱，元气不足，四肢沉重，食后昏闷。黄柏酒浸当归以上各二分柴胡升麻以上各三分人参陈皮青皮以上各五分神曲末七分炙甘草苍术以上各一钱黄芪二钱上㕮咀，都作一服，水二大盏，煎至一盏，食远服。益智和中丸季秋合木香黄连生地黄以上各二分黄芪人参麦门冬神曲末当归身干生姜陈皮姜黄以上各五分缩砂仁七分桂花一钱桂枝一钱五分益知仁二钱二分炙甘草二钱五分麦蘖面三钱草豆蔻仁四钱上为细末，汤浸蒸饼为丸，如梧桐子大，每服五十丸，白汤下，细嚼亦当。益胃散治因服寒药过多，以致脾胃虚损，胃脘疼痛。人参甘草缩砂仁厚朴以上各二钱白豆蔻姜黄干生姜泽泻以上各三钱益智仁六钱黄芪陈皮以上各七钱上为粗末，每服三钱，水二盏，生姜五片，煎至一盏，去柤，食前温服。脾胃虚损论易水张先生常戒：不可峻利。食药下咽，未至药丸施化，其标皮之力始开，便言快也，所伤之物已去。若更待一两时辰许，药尽化开，其药峻利，必有情性，病去之后，脾胃既损，是真气、元气败坏，促人之寿。当时设下一药，枳实一两，麸炒黄色为度，白术二两，只此二味，荷叶裹，烧饭为丸。以白术甘温，甘温补脾胃之元气，其苦味除胃中之湿热，利腰脐间血，故先补脾胃之弱，过于枳实克化之药一倍。枳实味苦寒，泄心下之痞闷，消化胃中所伤。此一药下胃，其所伤不能即去，须待一两时辰许，食则消化，是先补其虚而后化其所伤，则不峻利矣。当是之时，未悟用荷叶烧饭为丸之理，老年味之始得，可谓奇矣。荷叶之物，中央空，象震卦之体。震者，动也，人感之生。足少阳甲胆者，风也，先化万物之根蒂也。《内经》云：履端[6]于始，序则不愆[7]。人之饮食入胃，营气上行，即少阳甲胆之气也。其手少阳三焦经，人之元气也。手足经同法，便是少阳元气生发也。胃气、谷气、元气、甲胆，上升之气一也，异名虽多，止是胃气上升者也。荷叶之体，生于水土之下，出于污秽之中，非污所染，挺然独立，其色青，形乃空，青而象风木者也。食药感此气之化，胃气何由不上升乎？其主意用此一味为引用，可谓远识深虑，合于道者也。更以烧饭和药，与白术协力，滋养谷而补令胃厚，再不至内伤，其利广矣！大矣！若内伤脾胃辛热之物、酒肉之类，自觉不快，觅药于医。医者亦不问所伤，付之集香丸、小丁香丸、巴豆大热药之类下之。大便下则物去，遗留食之热性、药之热性，重伤元气，则七神不炽。经云热伤气，正谓此也。其人必无气以动而热困，四肢不举，传变诸疾，不可胜数，使人真气自此衰矣。若伤生冷硬物，世医或用大黄、牵牛二味大寒药投之，随药下所伤去矣，遗留食之寒性、药之寒性，重泻其阳，阳去则皮肤筋肉血脉无所依倚，便为虚损之证。论言及此，令人寒心。夫辛辣薄味之药，无故不可乱服，非止牵牛而已。《至真要大论》云：五味入口，各先逐其所喜攻。攻者，克伐泻也。辛味下咽，先攻泻肺之五气。气者，真气、元气也。其牵牛之辛辣猛烈，伤人尤甚。饮食所伤肠胃，当以苦泄其肠胃可也，肺与元气何以罪之有？用牵牛大罪有五，此其一也；况胃主血所生病，为所伤物者，有形之物也，皆是血病泻其气，其罪二也；且饮食伤之于中焦，止合克化消导其食，重泻上焦肺中已虚之气，其罪三也；食伤肠胃，当塞因塞用，又曰寒因寒用，枳实、大黄苦寒之物以泄有形是也，反以辛辣牵牛散泻真气，大禁四也；殊不知《针经》有云：外来客邪风寒伤人五脏，若误泻胃气必死，误补亦死。其死也，无气以动，故静。若内伤肠胃而反泻五脏，必死，误补亦死。其死也，阴气有余，故躁。今内伤肠胃，是谓六腑不足之病，反泻上焦虚无肺气。肺者，五脏之一数也。虽不即死，若更旬日之间，必暗损人寿数。谓如人寿应百岁，为牵牛之类，朝损暮损，其元气消耗，不得终其天年，但人不觉耳，将为天年已尽，此乃暗里折人寿数，故特著此论并方，庶令四海闻而行之，不至夭横耳。此老夫之用心也。胃气不可不养，复明养胃之理。《内经》云：安谷者昌，绝谷者亡。水去则荣散，谷消则卫亡，荣散卫亡，神无所依。仲景云：水入于经，其血乃成，谷入于胃，脉道乃行。故血不可不养，胃不可不温。血养胃温，荣卫将行，常有天命。谷者，身之大柄也。《书》与《周礼》皆云：金木水火土，谷惟修以奉养五脏者也。内伤饮食，固非细事，苟妄服食药而轻生损命，其可乎哉！《黄帝针经》有说：胃恶热而喜清冷，大肠恶清冷而喜热，两者不和，何以调之？岐伯曰：调此者，食饮、衣服，亦欲适寒温，寒无凄怆，暑无汗。饮食者，热无灼灼，寒无凄凄，寒温中适，故气将持，乃不致邪僻也。是必有因用，岂可用俱寒俱热之药，仓卒致损，与以刃杀人者何异？《内经》说：内伤者，其气口脉反大于人迎一倍、二倍、三倍，分经用药。又曰：上部有脉，下部无脉，其人当吐不吐者死。如但食不纳，恶心欲吐者，不问一倍、二倍，不当正与瓜蒂散吐之，但以指或以物探去之。若所伤之物去不尽者，更诊其脉，问其所伤，以食药去之，以应塞因塞用。又谓之寒因寒用，泄而下降，乃应太阴之用。其中更加升发之药，令其元气上升。塞因通用，因曲而为直。何为曲？内伤胃气是也。何为直？因而升发胃气是也。因其饮食之内伤而使生气增益，胃气完复，此乃因曲而为之直也。若分经用药，其所伤之物，寒热温凉，生硬柔软，所伤不一，难立定一法，只随所伤之物不同，各立治法，临时加减用之。其用药，又当问病人从来，禀气盛衰，所伤寒物热物。是喜食之邪，不可服破气药；若乘饥困而伤之邪，当益胃气；或为人所勉劝强食之，宜损血而益气也。诊其脉候伤在何脏，可与对病之药，岂可妄泻天真元气以轻丧身宝乎！且如先食热物而不伤，继之以寒物，因后食致前食亦不消化而伤者，当问热食、寒食孰多孰少，斟酌与药，无不当矣。喻如伤热物二分，寒物一分，则当用寒药二分，热药一分，相合而与之，则荣卫之气，必得周流。更有或先饮酒，而后伤寒冷之食，及伤热食、冷水与冰，如此不等，皆当验其节次所伤之物，酌量寒热之剂分数，各各对证与之，无不取效。自忖所定药方，未敢便谓能尽药性之理，姑用指迷辨惑耳。三黄枳术丸治伤肉湿面、辛辣味厚之物，填塞闷乱不快。枳实麸炒，五钱黄连去须，酒洗大黄湿纸裹煨神曲炒橘皮白术以上各一两黄芩二两上为极细末，汤浸蒸饼为丸，如绿豆一倍大，每服五十丸，白汤下，临时量所伤多少，加减服之。巴豆三棱丸一名木香见现丸治伤生冷硬物，心腹满闷疼痛。巴豆霜五分木香二钱升麻柴胡以上各三钱草豆蔻面裹煨熟，用仁香附子炒，以上各五钱神曲炒黄色石三棱去皮，煨京三棱煨。以上各一两上为细末，汤浸蒸饼为丸，如绿豆一倍大，每服一二十丸，温白汤下，量所伤多少，加减服之。白术丸治伤豆粉、湿面、油腻之物。白矾枯，三钱黄芩五钱橘皮七钱神曲炒黄色半夏汤洗七次白术以上各一两枳实麸炒黄色，一两一钱上为极细末，汤浸、蒸饼为丸，如绿豆大，每服三五十丸，白汤下。素食多用干姜，故加黄芩以泻之。草豆蔻丸治秋冬伤寒冷物，胃脘当心而痛，上支两胁，咽膈不通。炒盐五分干生姜青皮橘皮以上各二钱麦蘖面炒黄色生黄芩冬月不用半夏汤洗七次神曲炒。以上各五钱草豆蔻面裹煨，去皮取仁白术以上各一两枳实麸炒，二两上为极细末，汤浸蒸饼为丸，如绿豆大，每服五十丸，白汤下。中满腹胀门中满腹胀论《六元政纪论》云：太阴所至为中满，太阴所至为蓄满。诸湿肿满，皆属脾土。论云：脾乃阴中之太阴，同湿土之化，脾湿有余，腹满食不化。天为阳、为热，主运化也；地为阴、为湿，主长养也。无阳则阴不能生化，故云：脏寒生满病。《调经篇》云：因饮食劳倦，损伤脾胃，始受热中，末传寒中，皆由脾胃之气虚弱，不能运化精微而制水谷，聚而不散，而成胀满。经云：腹满䐜胀，支膈胠[8]胁，下厥上冒，过在太阴阳明，乃寒湿郁遏也。《脉经》所谓胃中寒则胀满者是也。《针经》三卷杂病第八：腹满大便不利，上走胸嗌[9]，喘息喝喝然，取足少阴。又云：胀取三阳。三阳者，足太阳寒水为胀。与《通评虚实论》说“腹暴满，按之不下，取太阳经络，胃之募也”正同。取者，泻也，经云“中满者，泻之于内”者是也。宜以辛热散之，以苦泻之，淡渗利之，使上下分消其湿。正如开鬼门，洁净府，温衣缪刺其处，是先泻其血络，后调其真经，气血平，阳布神清，此治之正也。或曰：诸胀腹大皆属于热者，何也？此乃病机总辞。假令外伤风寒有余之邪，自表传里，寒变为热，而作胃实腹满，仲景以大承气汤治之。亦有膏粱之人，湿热郁于内，而成胀满者，此热胀之谓也。大抵寒胀多而热胀少，治之者宜详辨之。诸腹胀大皆属于热论诸腹胀大，皆属于热。此乃八益之邪，有余之证，自天外而入，是感风寒之邪传里，寒变为热，作胃实日晡潮热，大渴引饮，谵语，是太阳阳明并大实大满者，大承气下之。少阳阳明微满实者，小承气下之。泄之则胀已，此之谓也。假令痎疟[10]为胀满，亦有寒胀、热胀。是天之邪气，伤暑而得之，不即时发，至秋，暑气衰绝，而疟病作矣，知其寒也，《局方》用交解饮子者是也。内虚不足，寒湿令人中满，及五脏六腑俱有胀满，更以脉家寒热多少较之。胃中寒则胀满，浊气在上则生䐜胀，取三阳。三阳者，足太阳膀胱寒水为胀，腹暴满，按之不下，取太阳经络者，胃之募也正同。腹满䐜胀，肢膈胠胁，下厥上冒，过在太阴阳明，胃中寒湿郁遏也。太阴䐜胀，复不利，不欲食，食则呕，不得卧。按所说寒胀之多如此。中满治法，当开鬼门，洁净府。开鬼门者，谓发汗也。洁净府者，利小便也。中满者，泻之于内。谓脾胃有病，当令上下分消其湿，下焦如渎，气血自然分化，不待泄滓秽。如或大实大满，大小便不利，从权以寒热药下之。或伤酒湿面及味厚之物，膏粱之人，或食已便卧，使湿热之气不得施化，致令腹胀满，此胀亦是热胀。治热胀，分消丸主之。如或多食寒凉，及脾胃久虚之人，胃中寒则胀满。或脏寒生满病，以治寒胀中满分消汤主之。中满分消丸治中满热胀、鼓胀、气胀、水胀，此非寒胀类。白术人参炙甘草猪苓去黑皮姜黄以上各一钱白茯苓去皮干生姜砂仁以上各二钱泽泻橘皮以上各三钱知母炒，四钱黄芩去腐炒，夏用，一两二钱黄连净炒半夏汤洗七次枳实炒。以上各五钱厚朴姜制，一两上除茯苓、泽泻、生姜外，共为极细末，入上三味，和匀，汤浸蒸饼为丸，如梧桐子大，每服一百丸，焙热，白汤下，食远服，量病患大小加减。中满分消汤治中满寒胀，寒疝，大小便不通，阴躁，足不收，四肢厥逆，食入反出，下虚中满，腹中寒，心下痞，下焦躁寒沉厥，奔豚不收。川乌泽泻黄连人参青皮当归生姜麻黄柴胡干姜荜澄茄以上各二分益智仁半夏茯苓木香升麻以上各三分黄芪吴茱萸厚朴草豆蔻仁黄柏以上各五分上剉如麻豆大，都作一服，水二大盏，煎至一盏，食前，热服。忌房室、酒、湿面、生冷及油腻等物。广茂溃坚汤治中满腹胀，内有积聚，坚硬如石，其形如盘，令人不能坐卧，大小便涩滞，上喘气促，面色痿黄，通身虚肿。广茂红花升麻吴茱萸以上各二分生甘草柴胡泽泻神曲青皮陈皮以上各三分厚朴生用黄芩黄连益智仁草豆蔻仁当归梢以上各五分半夏七分如渴，加葛根四分。上剉如麻豆大，水二大盏，煎至一盏，稍热服，食远。忌酒、醋、湿面，服二服之后，中满减半，止有积不消，再服后药。半夏厚朴汤红花苏木以上各半分吴茱萸干生姜黄连以上各一分木香青皮以上各二分肉桂苍术白茯苓泽泻柴胡陈皮生黄芩草豆蔻仁生甘草以上各三分京三棱当归梢猪苓升麻以上各四分神曲六分厚朴八分半夏一钱桃仁七个昆布少许如渴，加葛根三分。上㕮咀，作一服，水三盏，煎至一盏，去柤，稍热服。此药二服之后，前证又减一半，却于前药中加减服之。破滞气汤一名木香化滞散破滞气，治心腹满闷。炙甘草四分白檀藿香陈皮大腹子白豆蔻仁白茯苓桔梗以上各五分砂仁人参青皮槟榔木香姜黄白术以上各二钱上㕮咀，每服三钱，水二盏，煎至一盏，去柤，温服，不拘时。草豆蔻汤治腹中虚胀。泽泻一分木香三分神曲四分半夏制枳实草豆蔻仁黄芪春夏去之益智甘草以上各五分青皮陈皮以上各六分茯苓当归以上各七分上为粗末，都作一服，水二大盏，生姜三片，煎至一盏，去柤，温服。冬月加黄芪五七分，春夏止服正药，食远。心腹痞门消痞丸[11]治心下痞闷，一切所伤，及积年不愈者。干生姜神曲炒炙甘草以上各钱二分猪苓二钱五分泽泻厚朴砂仁以上各三钱半夏汤洗七次陈皮人参以上各四钱枳实五钱，炒黄连净炒黄芩以上各六钱姜黄白术以上各一两上为细末，汤浸蒸饼为丸，如梧桐子大，每服五七十丸至百丸，白汤送下，食远服。失笑丸一名枳实消痞丸治右关脉弦，心下虚痞，恶食懒倦。开胃，进饮食。干生姜一钱炙甘草麦蘖面白茯苓白术以上各二钱半夏曲人参以上各三钱厚朴四钱，炙枳实黄连以上各五钱上为细末，汤浸蒸饼为丸，梧桐子大，每服五七十丸，白汤下，食远服。黄连消痞丸治心下痞满，壅滞不散，烦热，喘促不安。泽泻姜黄以上各一钱干生姜二钱炙甘草茯苓白术以上各三钱陈皮猪苓以上各五钱枳实七钱，炒半夏九钱黄连一两黄芩二两，炒上为细末，汤浸蒸饼为丸，如梧桐子大，每服五十丸，温汤下，食远。消痞汤一名木香化滞汤治因忧气郁结中脘，腹皮里微痛，心下痞满，不思饮食。枳实炒当归梢以上各二分陈皮生姜木香以上各三分柴胡四分草豆蔻炙甘草以上各五分半夏一钱红花少许上为粗末，作一服，水二盏，生姜三片，煎至一盏，食远服。忌酒、湿面。葶苈丸一名人参顺气饮子治心下痞，胸中不利。半夏洗厚朴炙石膏青皮以上各五分当归身七分白豆蔻仁缩砂茵陈酒制干葛以上各一钱炙甘草羌活黄芩一半酒洗，一半炒苦葶苈酒洗，炒人参柴胡独活以上各三钱上为细末，汤浸蒸饼和匀，筛子内擦如米大，每服二钱，临卧用一口汤下。胃脘痛门草豆蔻丸治脾胃虚弱，而心火乘之，不能滋荣上焦元气，遇冬肾与膀胱寒水旺时，子能令母实，以致肺金大肠相辅而来克心乘脾胃，此大复仇也。经云：大胜必大复。理之常也。故皮毛血脉分肉之间，元气已绝于外，又大寒大燥二气并乘之，则苦恶风寒，耳鸣及腰背相引而痛，鼻息不通，不闻香臭，额寒脑痛，大恶风寒，目时眩，不欲开。腹中为寒水反乘，痰唾沃沫，食则反出，腹中常痛，心胃作痛，胁下缩急，有时而痛，腹不能努，大便多泻而少秘，下气不绝，或腹中鸣，此脾胃虚之至极也。胸中气乱，心烦不安而为霍乱之渐，咽膈不通，极则噎塞有声，喘喝闭塞，或于日阳处，或于暖室中少缓，口吸风寒之气则复作，四肢厥逆，身体沉重，不能转侧，头不可以回顾，小便溲而时躁，此药主之。秋冬寒凉大复气之药也。神曲末柴胡详胁下痛多少用之姜黄以上各四分当归身青皮以上各六分黄芪人参益智仁吴茱萸汤洗，焙干陈皮白僵蚕以上各八分泽泻小便数减半半夏以上各一钱。洗甘草生六分，熟六分麦蘖面一钱五分，炒草豆蔻仁面裹烧熟为度，一钱四分桃仁七个，汤浸去皮尖上除桃仁，别研如泥，余为细末同研匀，汤浸蒸饼为丸，如梧桐子大，每服五七十丸，白汤下，食远服。神圣复气汤治复气乘冬足太阳寒水、足少阴肾水之旺，子能令母实，手太阴肺实，反来克土，火木受邪。腰背胸膈闭塞疼痛，善嚏，口中涎，目中泣，鼻中流浊涕不止，或如息肉，不闻香臭，咳嗽痰沫。上热如火，下寒如冰，头作阵痛，目中溜火，视物[12]，耳聋耳鸣，头并口鼻大恶风寒，喜日晴暖，夜卧不安，常觉痰塞，咽膈不通，口不知味，两胁缩急而痛，牙齿动摇不能嚼物，脐腹之间及尻臀足膝不时寒冷，前阴冷而多汗。行步欹侧，起居艰难，麻木风痹，小便数，气短喘喝，少气不足以息，遗失无度，及妇人白带，阴户中大痛牵心，面色黧黑，男子控睾，痛牵心腹，或面色如赭，食少，大小便不调，烦心霍乱，逆气里急，腹不能努，或肠鸣，膝下筋急，肩胛大痛，此皆寒水来复火土之仇也。干姜炮黑附子炮。以上各三分防风人参郁李仁另研。以上各五分当归身六分，酒洗半夏汤洗升麻以上各七分藁本甘草以上各八分柴胡羌活以上各一钱白葵花五朵，去心，剪碎上件都作一服，水五大盏，煎至二盏，入黄芪一钱，橘红五分，草豆蔻仁一钱，面裹煨熟去皮一钱，同煎至一盏，再入下项药：黄柏三分，酒浸；黄连三分，酒浸；枳壳三分；生地黄三分，酒洗。此四味预一日，另用新水浸，又以华细辛二分，川芎细末三分，蔓荆子三分，作一处浸。此三味并黄柏等，煎正药作一大盏，不去柤，入此所浸之药，再上火同煎至一大盏，去柤，热服，空心。又能治啮颊、啮唇舌，舌根强硬等证如神。忌肉汤，宜食肉，不助经络中火邪也。大抵肾元与膀胱经中有寒，气不足者，并宜服之。于月生月满时食，隔三五日一服，如病急不拘时候。麻黄豆蔻丸治客寒犯胃，心胃大痛不可忍。木香青皮红花厚朴以上各二分苏木三分荜澄茄四分升麻半夏汤洗麦蘖面缩砂仁黄芪白术陈皮去白柴胡炙甘草吴茱萸当归身以上各五分益智仁八分神曲末二钱，炒麻黄不去节，三钱草豆蔻仁五钱上为细末，汤浸蒸饼为丸，如梧桐子大，每服五十丸，白汤下，或细嚼汤下亦可。酒客病论论酒大热有毒，气味俱阳，乃无形之物也。若伤之则止当发散，汗出则愈矣，此最妙法也。其次莫如利小便，二者乃上下分消其湿，何酒病之有？今之酒病者，往往服酒癥丸，大热之药下之，又有牵牛、大黄下之，是无形元气受病，反下有形阴血，乖误甚矣！酒性大热，已伤元气而复重泻之，况亦损肾水真阴，及有形阴血俱为不足，如此则阴血愈虚，真水愈弱，阳毒之热大旺，反增其阴火，是谓元气消亡，七神何依？折人长命，虽不即死，而虚损之病成矣。《金匮要略》云：酒疸下之，久久为黑疸。慎不可犯此戒。不若令上下分消其湿，当以葛花解酲汤主之。葛花解酲汤木香五分人参去芦猪苓去黑皮白茯苓橘皮以上各一钱五分白术干生姜神曲炒泽泻以上各二钱莲花青皮三钱缩砂仁白豆蔻仁葛花以上各五钱上为极细末，和匀，每服三钱匕，白汤调下，但得微汗，酒病去矣。此盖不得已而用，岂可恃赖日日饮酒？此药气味辛辣，偶因酒病服之，则不损元气，何者？敌酒病故也。若频服之，损人天命。枳术丸治痞，消食强胃。枳实麸炒黄色，一两白术二两上为极细末，荷叶裹，烧饭为丸，如绿豆一倍大，每服五十丸，白汤下，不拘时候，量所伤多少加减服之。半夏枳术丸治因冷物内伤。半夏汤洗七次，一两枳实麸炒黄色白术以上各二两上三味为极细末，荷叶裹，烧炊饭为丸，如绿豆一倍大，每服五十丸，白汤下，量所伤加减服之。橘皮枳术丸治元气虚弱，饮食不消，或脏腑不调，心下痞闷。橘皮枳实麸炒黄色，各一两白术二两上为极细末，荷叶裹，烧饭为丸，如绿豆一倍大，每服五十丸，白汤下，量所伤加减服之。除湿益气丸治伤湿面，心腹满闷，肢体沉重。红花三分萝卜子炒熟，五钱枳实麸炒黄色黄芩生用神曲炒黄色白术以上各一两上同为细末，荷叶裹，烧饭为丸，如绿豆一倍大，每服五十丸，白汤下，量所伤加减服之。除湿散治伤马奶子并牛羊酪水，一切冷物。甘草炙红花以上各二钱半夏汤洗七次干生姜以上各三钱车前子泽泻以上各五钱茯苓七钱神曲炒黄色，一两上为极细末，每服三钱匕，白汤调下，食前。升麻黄连丸治多食肉，口臭，不欲闻其秽恶气，使左右不得近。白檀二钱生甘草三钱生姜取自然汁莲花青皮升麻以上各五钱黄连去须，一两黄芩去腐，酒洗，二两上为极细末，汤浸蒸饼为丸，如弹子大，每服一丸，细嚼，白汤下，食后。上二黄丸治伤热食，痞闷，兀兀[13]欲吐，烦乱不安。甘草二钱升麻柴胡以上各三钱黄连酒洗，一两黄芩二两一方加枳实五钱。上为细末，汤浸蒸饼为丸，如绿豆大，每服五十丸，白汤下，食远。治伤冷饮者，以五苓散，每服二钱、三钱匕，加生姜煎服之。治伤食兼伤冷饮者，煎五苓散送半夏枳术丸。治伤冷饮不恶寒者，腹中亦不觉寒，惟觉闷，身重，食不化者，或小便不利，煎去桂五苓散，依前斟酌服之。瓜蒂散上部有脉，下部无脉，其人当吐不吐者死。何谓下部无脉？此谓木郁也。饮食过饱，填塞胸中。胸中者，太阴之分野。经曰：气口反大于人迎三倍，食伤太阴。故曰木郁则达之，吐者是也。瓜蒂赤小豆以上各等分上二味为极细末，每服二钱匕，温浆水调下，取吐为度。若不至两手尺脉绝无，不宜便用此药，恐损元气，令人胃气不复。若止是胸中窒塞，闷乱不通，以指探去之。如不得吐者，以物探去之，得吐则已，如食不去，用此药吐之。解云：盛食填塞于胸中，为之窒塞，两寸脉当主事，两尺脉不见，其理安在？胸中有食，故以吐出之。食者，物也。物者，坤土也，是足太阴之号也。胸中者，肺也，为物所填。肺者，手太阴金也。金主杀伐也，与坤土俱在于上而旺于天，金能克木，故肝木生发之气伏于地下，非木郁而何？吐去上焦阴土之物，木得舒畅，则郁结去矣。食塞于上，脉绝于下，若不明天地之道，无由达此至理。水火者，阴阳之征兆，天地之别名也。故曰：独阳不生，独阴不长。天之用在于地下，则万物生长矣；地之用在于天上，则万物收藏矣。此乃天地交而万物通也，此天地相根之道也。故阳火之根，本于地下，阴水之源，本于天上。故曰：水出高源。故人五脏主有形之物。物者，阴也，阴者，水也。右三部脉主之，偏见于寸口，食塞其上，是绝五脏之源，源绝则水不下流，两尺竭绝，此其理也，何疑之有？假令所伤前后不同，以分为率[14]，伤热物二分，伤生冷硬物一分，用寒药三黄丸二停[15]，热药巴豆三棱丸一停，合而服之。如热物伤少而寒物伤多，则寒药少而热药多也。假令夏月大热之时，伤生冷硬物，当用热药巴豆三棱丸治之，须加三黄丸，谓天时不可伐，故加寒药以顺时令。若热物只用三黄丸何谓？此三黄丸，时药也。假令冬天大寒之时，伤羊肉湿面等热物，当用三黄丸治之，须加热药少许，草豆蔻丸之类是也。为引用，又为时药。经云：必先岁气，无伐天和，此之谓也。余皆仿此。消渴门消渴论《阴阳别论》云：二阳结谓之消。《脉要精微论》云：瘅成为消中。夫二阳者，阳明也，手阳明大肠主津，病消则目黄口干，是津不足也。足阳明胃主血，热则消谷善饥，血中伏火，乃血不足也。结者，津液不足，结而不润，皆燥热为病也。此因数食甘美而多肥，故其气上溢，转为消渴，治之以兰，除陈气也。不可服膏粱、芳草、石药，其气剽悍，能助燥热也。越人云：邪在六腑则阳脉不和，阳脉不和则气留之，气留之则阳脉盛矣。阳脉大盛则阴气不得营也，故皮肤肌肉消削是也。经云：凡治消瘅、仆系、偏枯、痿厥、气满发逆，肥贵人则膏之疾也。岐伯曰：脉实病久，可治，脉弦小病久，不可治。后分为三消。高消者，舌上赤裂，大渴引饮。《逆调论》云“心移热于肺，传于膈消者”是也，以白虎加人参汤治之。中消者，善食而瘦，自汗，大便硬，小便数。叔和云：口干饮水，多食亦饥，虚瘅成消中者是也。以调胃承气、三黄丸治之。下消者，烦躁引饮，耳轮焦干，小便如膏。叔和云：焦烦水易亏，此肾消也。以六味地黄丸治之。《总录》所谓“末传能食者，必发脑疽背疮，不能食者，必传中满鼓胀”，皆谓不治之证。洁古老人分而治之，能食而渴者，白虎加人参汤；不能食而渴者，钱氏方白术散倍加葛根治之。上中既平，不复传下消矣。前人用药，厥有旨哉！或曰：末传疮疽者何也？此火邪胜也，其疮痛甚而不溃，或赤水者是也。经云：有形而不痛，阳之类也，急攻其阳，无攻其阴，治在下焦。元气得强者生，失强者死。末传中满者何也？以寒治热，虽方士不能废其绳墨而更其道也。然脏腑有远近，心肺位近，宜制小其服；肾肝位远，宜制大其服，皆适其至所为故。如过与不及，皆诛罚无过之地也。如高消、中消制之太急，速过病所，久而成中满之病，正谓上热未除，中寒复生者也。非药之罪，失其缓急之制也，处方之制，宜加意焉。和血益气汤治口干、舌干，小便数，舌上赤脉。此药生津液，除干燥，生肌肉。柴胡炙甘草生甘草此味治口干、舌干也麻黄根以上各三分酒当归梢四分酒知母酒汉防己羌活以上各五分石膏六分，治小便赤色酒生地黄七分酒黄连八分，治舌上赤脉也酒黄柏升麻以上各一钱杏仁桃仁以上各六个红花少许上㕮咀，都作一服，水二大盏，煎至一盏，去柤，温服。忌热、湿面、酒、醋等物。当归润燥汤治消渴，大便闭涩，干燥结硬，兼喜温饮，阴头退缩，舌燥口干，眼涩难开，及于黑处见浮云。细辛一分生甘草炙甘草熟地黄以上各三分柴胡七分黄柏知母石膏桃仁泥子当归身麻子仁防风荆芥穗以上各一钱升麻一钱五分红花少许杏仁六个小椒三个上㕮咀，都作一服，水二大盏，煎至一盏，去柤，热服，食远，忌辛热物。生津甘露汤一名清凉饮子治消中，能食而瘦，口舌干，自汗，大便结燥，小便频数。升麻四分防风生甘草汉防己生地黄以上各五分当归身六分柴胡羌活炙甘草黄芪酒知母酒黄芩以上各一钱酒龙胆草石膏黄柏以上各一钱五分红花少许桃仁五个杏仁十个上㕮咀，都作一服，水二盏，酒一匙，煎至一盏，稍热服，食远。辛润缓肌汤一名清神补气汤前消渴证才愈，止有口干，腹不能努，此药主之。生地黄细辛以上各一分熟地黄三分石膏四分黄柏酒制黄连酒制生甘草知母以上各五分柴胡七分当归身荆芥穗桃仁防风以上各一钱升麻一钱五分红花少许杏仁六个小椒二个上㕮咀，都作一服，水二大盏，煎至一盏，食远，稍热服之。甘草石膏汤渴病久愈，又添舌白滑微肿，咽喉咽津觉痛，嗌肿，时时有渴，喜冷饮，口中白沫如胶。生地黄细辛以上各一分熟地黄黄连以上各三分甘草五分石膏六分柴胡七分黄柏知母当归身桃仁炒，去皮尖荆芥穗防风以上各一钱升麻一钱五分红花少许杏仁六个小椒二个上如麻豆大，都作一服，水二盏，煎至一盏，食后，温服。甘露膏一名兰香饮子治消渴，饮水极甚，善食而瘦，自汗，大便结燥，小便频数。半夏二分，汤洗熟甘草白豆蔻仁人参兰香升麻连翘桔梗以上各五分生甘草防风以上各一钱酒知母一钱五分石膏三钱上为极细末，汤浸蒸饼，和匀成剂，捻作薄片子，日中晒半干，擦碎如米大，每服二钱，淡生姜汤送下，食后。生津甘露饮子治消渴，上下齿皆麻，舌根强硬肿痛，食不能下，时有腹胀，或泻黄如糜，名曰飧泄。浑身色黄，目睛黄甚，四肢痿弱，前阴如冰，尻臀腰背寒，面生黧色，胁下急痛，善嚏，喜怒，健忘。藿香二分柴胡黄连木香以上各三分白葵花麦门冬当归身兰香以上各五分荜澄茄生甘草山栀子白豆蔻仁白芷连翘姜黄以上各一钱石膏一钱二分杏仁去皮酒黄柏各一钱五分炙甘草酒知母升麻人参以上各二钱桔梗三钱全蝎二个，去毒上为细末，汤浸蒸饼和匀成剂，捻作片子，日中晒半干，擦碎，如黄米大，每服二钱，津唾下，或白汤送下，食远服。眼耳鼻门诸脉者皆属于目论《阴阳应象论》云：诸脉者皆属于目，目得血而能视，五脏六腑精气，皆上注于目而为之精。精之窠为眼，骨之精为瞳子，筋之精为黑眼，血之精为络，其窠气之精为白眼，肌肉之精则为约束，裹撷筋骨血气之精而与脉并为系，上属于脑，后出于项中。故邪中于项，因逢其身之虚，其入深则即随眼系入于脑，则脑转，脑转则引目系急，目系急则目眩以转矣。邪中其精，其精所中不相比也则精散，精散则视岐，故见两物。目者，五脏六腑之精，荣卫魂魄之所常营也，神气之所主也，故神劳则魂魄散，志意乱。是故瞳子黑眼法于阴，白眼赤脉发于阳，故阴阳合传而为精明也。目者，心之使也。心者，神之舍也。故神精乱而不转，卒然见非常之处，精神魂魄散不相得，故曰惑也。夫十二经脉、三百六十五络，其血气皆上走于面而走空窍，其清阳气上散于目而为精，其气走于耳而为听。因心事烦冗，饮食失节，劳役过度，致脾胃虚弱，心火大盛，则百脉沸腾，血脉逆行，邪害空窍，天明则日月不明矣。夫五脏六腑之精气，皆禀受于脾，上贯于目。脾者，诸阴之首也。目者，血脉之宗也。故脾虚则五脏之精气皆失所司，不能归明于目矣。心者，君火也，主人之神，宜静而安，相火化[16]行其令。相火者，包络也，主百脉，皆荣于目。既劳役运动，势乃妄行，又因邪气所并而损血脉，故诸病生焉。凡医者不理脾胃及养血安神，治标不治本，是不明正理也。内障眼论凡心包络之脉出于心中，以代心君之行事也，与少阳为表里。瞳子散大者，少阴心之脉挟目系，厥阴肝之脉连目系，心主火，肝主木，此木火之势盛也。其味则宜苦、宜酸、宜凉，大忌辛辣热物，以助木火之邪也，饮食中常知此理可也。夫辛主散，热则助火，故不可食。诸酸主收心气，泻木火也。诸苦泻火热，则益水也。尤忌食冷水大寒之物，此则能损胃气不行，则元气不生，元气不行，胃气下流，胸中三焦之火及心火乘于肺，上入脑灼髓。火主散溢，瞳子开大，大热之物又助火邪，此盖不可食验也。药中云：茺蔚子一味辛及主益睛。辛者，是助火也，故去之。乃加黄芩、黄连，泻中焦之火，芩能泻上焦肺中之火，以酒洗之，乃寒因热用也。又去青葙子，为助阳火也，加五味子以收瞳人开大。且火之与气势不两立，故《内经》曰：壮火食气，气食少火，少火生气，壮火散气。诸酸之物能助元气。孙真人云：五月常服五味，助五脏气，以补西方肺金。法云“以酸补之，以辛泻之”，辛泻气则明矣。或曰：药中有当归，其味亦辛而甘，其不去者何？此辛甘一味，以其和血之圣药，况有甘味，又欲以为向导，为诸药之使耳。芎辛汤治两眼昼夜隐涩难开，羞明恶日，视物昏暗，赤肿而痛。细辛二分芎蔓荆子以上各五分甘草白芷以上各一钱防风一钱五分上㕮咀，都作一服，水二盏，煎至一盏，临卧温服。碧天丸一名井珠丸治目疾累服寒凉药不愈，两眼蒸热，如火之熏，赤而不痛，满目红丝，血脉贯睛，瞀闷昏暗，羞明畏日，或上下睑赤烂，或冒风沙而内外眦皆破，洗之神效。枯白矾二分铜绿七分，研瓦粉炒黑一两上先研白矾、铜绿令细，旋旋入粉同研匀，熟水和之，共为一百丸。每用一丸，热汤半盏，浸一二个时辰，洗至觉微涩为度，合半时辰许，临卧洗之，瞑目便睡。一丸可洗十遍，再用，汤内坐令热。此药治其标，若里实者不宜用。广大重明汤治两目睑赤烂，热肿疼痛并稍赤，及眼睑痒痛，抓之至破，眼弦生疮，目多眵泪，隐涩难开。龙胆草防风生甘草细辛以上各一钱上剉如咀，内甘草不剉，只作一锭，先以水一大碗半，煎龙胆一味，至一半再入余三味，煎至少半碗，滤去柤，用清带热洗，以重汤坐令热，日用五七次，但洗毕，合眼一时。去胬肉泛长及痒亦验。百点膏张济氏眼病翳六年，以至遮瞳人，视物不明，有云气之状，因用此药而效。蕤仁去皮尖，三分当归身甘草以上各六分防风八分黄连拣净二钱，剉如麻豆大，水一大碗，煎至一半，入药上件剉如麻豆大，蕤仁别研如泥，同熬，滴在水中不散，入去沫蜜少许，再熬少时为度。令病人心静点之，至目中微痛，日用五七次，临卧点尤疾效，名之曰百点膏。但欲多点，使药力相继也。选奇汤治眉骨痛不可忍。炙甘草夏月生用羌活防风以上各三钱酒黄芩一钱，冬月不用此一味，如能食，热痛倍加之上㕮咀，每服五钱，水二盏，煎至一盏，去柤，食后服之。神效明目汤治眼楞紧急，致倒睫拳毛，及上下睑皆赤烂，睛疼昏暗，昼则冷泪常流，夜则眼涩难开。细辛二分蔓荆子五分防风一钱葛根一钱五分甘草二钱一方加黄芪一钱上㕮咀，作一服，水二盏，煎至一盏，去柤，稍热，临卧服。羌活退翳膏一名复明膏治足太阳寒水，膜子遮睛，白翳在上，视物不明。椒树东南根二分，西北根二分藁本汉防己以上各二分黄连防风麻黄去根节柴胡升麻生地黄以上各三分生甘草四分当归身六分羌活七分蕤仁六个上用净水一大碗，先煎汉防己、黄连、生甘草、当归、生地黄，煎至一半，下余药，再煎至一盏，去柤，入银石器中再熬之，有力为度。明目细辛汤治两目发赤微痛，羞明畏日，怯风寒，怕火，眼睫成纽，眵糊多，隐涩难开，眉攒肿闷，鼻塞涕唾稠黏，大便微硬。川芎五分生地黄酒制蔓荆子以上各六分当归梢白茯苓藁本以上各一钱荆芥一钱二分防风二钱麻黄根羌活以上各三钱细辛少许红花少许椒八个桃仁二十个上㕮咀，分作四服，每服水二盏，煎至一盏，去柤，稍热，临卧服之。忌酒、醋、湿面。复明散治内障。青皮三分橘皮川芎苍术以上各五分炙甘草生地黄连翘柴胡以上各一钱黄芪一钱五分当归身二钱上剉如麻豆大，都作一服，水二大盏，煎至一盏，去柤，稍热服之，食后。忌酒、醋、湿面、辛热大料物之类。助阳和血汤治眼发之后，微有上热，白睛红，隐涩难开，睡多眵泪。蔓荆子二分香白芷三分柴胡黄芪炙甘草当归身酒洗防风以上各五分升麻七分上㕮咀，都作一服，水一盏半，煎至八分，去柤，稍热服，临卧，避风寒处睡。吹云膏治目中泪及迎风寒泣，羞明畏日，常欲闭目，喜在暗室，塞其户牖[17]，翳瘼岁久遮晴，此药多点神验。细辛一分升麻蕤仁以上各三分青皮连翘防风以上各四分柴胡生甘草当归身以上各六分荆芥穗一钱，微取浓汁生地黄一钱五分拣黄连三钱上㕮咀，除连翘外，用澄清净水二碗，先熬余药至半碗，入连翘同熬，至一大盏许，去柤，入银石器内，文武火熬，滴入水成珠，不散为度，入炼去沫熟蜜少许，熬匀用之。防风饮子治倒睫拳毛。细辛蔓荆子以上各三分葛根防风以上各五分当归身七分半炙甘草黄连人参以上各一钱上剉如麻豆大，都作一服，水二盏，煎至一盏，食远服。避风寒。拨云汤戊申六月，徐总管患眼疾，于上眼皮下出黑白翳两个，隐涩难开，两目紧缩而无疼痛，两手寸脉细紧，按之洪大无力。知足太阳膀胱为命门相火煎熬，逆行作寒水翳及寒瘼遮晴证，呵欠，善悲，健忘，嚏喷眵泪，时自泪下，面赤而白，能食，不大便，小便数而欠，气上而喘。黄芪一分细辛生姜葛根川芎以上各五分柴胡七分荆芥穗藁本生甘草升麻当归身知母以上各一钱羌活防风黄柏以上各一钱五分上㕮咀，如麻豆大，都作一服，水二盏，煎至一盏，去柤，热服，食后。神效黄芪汤治浑身麻木不仁，或头面、手足、肘背，或腿脚麻木不仁，并皆治之。如两目紧急缩小，及羞明畏日，隐涩难开，或视物无力，睛痛昏花，手不得近，或目少精光，或目中热如火，服五六次可效。蔓荆子一钱陈皮去白，五钱人参八钱炙甘草白芍药以上各一两黄芪二两上㕮咀，每服五钱，水二盏，煎至一盏，去柤，临卧，稍热服。如小便淋涩，加泽泻五分，一服去则止。如有大热证，每服加酒洗黄柏三分。如麻木不仁，虽有热不用黄柏，止加黄芪一两，通三两也。如眼缩急，去芍药。忌酒、醋、面、大料物、葱韭蒜辛物。如麻木甚者，加芍药一两，通用二两。圆明内障升麻汤一名冲和养胃汤治内障眼，得之脾胃元气衰弱，心火与三焦俱盛，饮食不节，形体劳役，心不得休息，故上为此疾。干姜一钱五味子二钱白茯苓三钱防风五钱白芍药六钱柴胡七钱人参炙甘草当归身酒洗白术升麻葛根以上各一两黄芪羌活以上各一两五钱上㕮咀，每服五七钱，水三大盏，煎至二大盏，入黄芩、黄连二钱，同煎数沸，去柤，煎至一盏，热服，食远。黄芩黄连汤黄芩酒洗，炒黄连酒洗，炒草龙胆酒洗四次，炒四次生地黄酒洗，以上各一两上㕮咀，每服二钱，水二盏，煎至一盏，去柤，热服。蔓荆子汤治劳役饮食不节，内障眼病，此方如神效。蔓荆子二钱五分黄柏酒拌炒四遍白芍药以上各三钱炙甘草八钱黄芪人参以上各一两上㕮咀，每服三钱或五钱，水二盏，煎至一盏，去柤，临卧，温服。归葵汤一名连翘饮子治目中溜火，恶日与火，隐涩难开，小角紧，视物昏花，迎风有泪。柴胡二分生甘草蔓荆子连翘生地黄当归身红葵花人参以上各三分黄芪酒黄芩防风羌活以上各五分升麻一钱上㕮咀，每服五钱，水二盏，煎至一盏，去柤，食后温服。救苦汤治眼暴发赤肿，睑高，苦疼不任者。桔梗连翘红花细辛以上各一钱当归身夏月减半炙甘草以上各五分苍术草龙胆以上各七分羌活太阳升麻阳明柴胡少阳防风藁本黄连以上各一钱生地黄黄柏黄芩知母以上各一钱五分川芎三钱上㕮咀，每服一两，水二盏，煎至一盏，去柤，食后，温服。若苦疼则多用苦寒者，兼治本经之药，再行加减。如睛昏，加知母、黄柏一倍。熟干地黄汤治血弱阴虚不能着心，致心火旺，阳火甚，瞳子散大。少阴为火，君主无为，不行其令，相火代之，兼心包络之脉出心系，分为三道，少阳相火之体无形，其用在其中矣。火盛则令母实，乙木肝旺是也。心之脉挟于目系，肝连目系，况手足少阳之脉同出耳中，至耳上角，斜起于目外眦，风热之盛，亦从此道而来，上攻头目，致偏头肿闷，瞳子散大，视物则花，此目血虚阴弱故也。法当养血、凉血、益血，收火之散大，除风之热则愈矣。人参二钱炙甘草天门冬汤洗去心地骨皮五味子枳壳炒黄连以上各三钱当归身酒洗，焙干黄芩以上各五钱生地黄酒洗，七钱五分柴胡八钱熟干地黄一两上件同为细末，炼蜜为丸，如梧桐子大，每服一百丸，茶汤送下，食后，日进二服。益阴肾气丸此壮水之主，以镇阳光。泽泻茯苓以上各二钱五分生地黄酒洗，干牡丹皮山茱萸当归梢酒洗五味子干山药柴胡以上各五钱熟地黄二两上为细末，炼蜜为丸，如梧桐子大，朱砂为衣，每服五十丸，淡盐汤下，空心。羌活退翳丸治内障，右眼小眦青白翳，大眦微显白翳，脑痛，瞳子散大，上热恶热，大便秘涩，小便如常，遇天气暄热，头痛睛胀，可服此药。翳在大眦，加葛根、升麻；翳在小眦，加柴胡、羌活是也。黑附子炮寒水石以上各一钱酒防己二钱知母酒炒牡丹皮羌活川芎以上各三钱酒黄柏生地黄酒洗，炒丹参茺蔚子酒当归身柴胡以上各五钱熟地黄八钱芍药一两三钱上为细末，炼蜜为丸，如梧桐子大，每服五七十丸，白汤下，空心。宿食未消，待饥则服之。药后省语言，以食压之。当归龙胆汤治眼中白翳。防风石膏以上各一钱五分柴胡羌活五味子升麻以上各二钱甘草酒黄连黄芪以上各三钱酒黄芩炒酒黄柏炒当归身酒洗草龙胆酒洗芍药以上各五钱上㕮咀，每服五钱，水二盏，煎至一盏，去柤，入酒少许，临卧热服。忌言语。补阳汤治阳不胜其阴，乃阴盛阳虚，则九窍不通，令青白翳见于大眦，及足太阳、少阴经中郁遏，足厥阴肝经气不得上通于目，故青白翳内阻也。当于太阳、少阴经中，九原之下，以益肝中阳气，冲天上行，此乃先补其阳，后于足太阳、太阴标中标者，头也。泻足厥阴肝经火，下伏于阳中，乃次治也。《内经》云：阴盛阳虚，则当先补其阳，后泻其阴，此治法是也。每日清晨以腹中无宿食，服补阳汤，临卧服泻阴丸。若天色变经大寒大风，并劳役，预日饮食不调，精神不足，或气弱俱不可服。待体气和平，天气如常服之。先补其阳，使阳气上升，通于肝经之末，利空窍于目矣。肉桂一钱，去皮知母炒当归身酒洗生地黄酒炒白茯苓泽泻陈皮以上各三钱白芍药防风以上各五钱黄芪人参白术羌活独活熟地黄甘草以上各一两柴胡二两上㕮咀，每服五钱，水二盏，煎至一大盏，去柤，空心服之。泻阴火丸一名连柏益阴丸石决明三钱，炒存性羌活独活甘草当归梢五味子防风以上各五钱草决明细黄芩黄连酒炒黄柏知母以上各一两上为细末，炼蜜为丸，如绿豆大，每服五十丸至一百丸，茶清下。常多服补阳汤，少服此药，多则妨饮食。升阳柴胡汤肉桂五分柴胡去苗，一钱五分知母酒炒，如大者，加作五钱防风白茯苓泽泻陈皮以上各一钱生地黄酒炒楮实酒炒，微润黄芪人参白术以上各五钱甘草梢当归身羌活熟地黄独活白芍药以上各一两上剉，每服五钱，水二盏，煎至一盏，去柤，稍热，食远服。别合一料，炼蜜为丸，如梧桐子大，每服五十丸，茶清下，每日与前药各一服，食远，不可饱服。如天气热，加五味子三钱、天门冬去心、芍药、楮实以上各五钱。温卫汤治鼻不闻香臭，目中流火，气寒血热，冷泪多，脐下冷，阴汗，足痿弱。陈皮青皮黄连木香以上各三分人参甘草炙白芷防风黄柏泽泻以上各五分黄芪苍术升麻知母柴胡羌活以上各一钱当归身一钱五分上都作一服，水二盏，煎至一盏，去柤，食远服之。圆明膏治劳心过度，饮食失节，乃生内障，及瞳子散大，此方收晴圆明。诃子皮湿纸裹煨甘草以上各二钱当归身三钱柴胡生地黄麻黄去节，捣开黄连以上各五钱上七味，先以水二碗，煎麻黄至一碗，掠去沫，外六味各㕮咀如豆大，筛去末，入在内同熬，滴水中不散为度，入熟蜜少许再熬，勤点眼。㗜药麻黄散治内外障眼。麻黄一两当归身一钱上二味同为粗末，炒黑色，入麝香、乳香少许，共为细末，含水鼻内㗜之。疗本滋肾丸黄柏酒炒知母酒炒。以上各等分上为细末，滴水为丸，如梧桐子大，每服一百丸至一百五十丸，空心，盐白汤下。加味滋肾丸肉桂三分黄连一钱姜黄一钱五分苦参三钱苦葶苈酒洗，炒石膏觉肚冷勿用黄柏酒炒知母酒炒。以上各五钱上为极细末，打薄面糊为丸，如梧桐子大，每服一百丸，空心服，白汤下，食压之。退翳膏治黑白翳。蕤仁升麻以上各三分连翘防风青皮以上各四分甘草柴胡以上各五分当归身六分荆芥穗一钱，水半盏，别浸生地黄一钱五分黄连三钱上用水一碗，入前药煎至半碗，去柤，更上火煎至半盏，入荆芥水两匙，入蜜少许，再上火熬匀点之。龙胆饮子治疳眼流脓生疳翳，湿热为病。谷精草川郁金蛇蜕皮炙甘草以上各五分麻黄一钱五分升麻二钱青蛤粉草龙胆黄芩炒羌活以上各三钱上为细末，每服二钱，食后，温茶清调服之。柴胡聪耳汤治耳中干结，耳鸣耳聋。连翘四钱柴胡三钱炙甘草当归身人参以上各一钱水蛭五分，炒，别研麝香少许，另研虻虫三个，去翅足，炒，另研上除三味别研外，生姜三片，水二大盏，煎至一盏，去柤，再下三味，上火煎一二沸，稍热服，食远。羌活退翳汤治太阳寒水翳膜遮睛，不能视物。羌活一两五钱防风一两荆芥穗煎成药加之薄荷叶藁本以上各七钱酒知母五钱黄柏四钱川芎当归身以上各三钱小椒五分酒生地黄一钱细辛少许麻黄二钱，用根上㕮咀，每服三钱，水二大盏，煎至一盏半，入荆芥穗再煎至一盏，去柤，稍热服，食远。忌酒、醋、湿面等物。还睛紫金丹治目眶岁久赤烂，俗呼为赤瞎是也。当以三棱针刺目眶外以泻湿热。如眼生倒睫拳毛，两目紧，盖内伏火热而攻阴气，法当去其热内火邪，眼皮缓则毛立出，翳膜亦退。用手法攀出内睑向外，以针刺之出血。白沙蜜二十两甘石十两，烧七遍，碎，连水浸拌黄丹六两，水飞拣连三两，小便浸，碎为末南乳香当归以上各三钱乌鱼骨二钱硇砂小盏内放于瓶口上熏干麝香以上各一钱白丁香直者五分轻粉一字上将白沙蜜于沙石器内，慢火去沫，下甘石，次下丹，以柳枝搅，次下余药，以粘手为度。作丸如鸡头大，每用一丸，温水化开洗。丽泽通气汤治鼻不闻香臭。黄芪四钱苍术羌活独活防风升麻葛根以上各三钱炙甘草二钱麻黄不去节，冬月加川椒白芷以上各一钱上㕮咀，每服五钱，生姜三片，枣二枚，葱白三寸，同煎至一盏，去柤，温服，食远。忌一切冷物，及风寒凉处坐卧行立。温肺汤治鼻不闻香臭，眼多眵泪。丁香二分防风炙甘草葛根羌活以上各一钱升麻黄芪以上各二钱麻黄不去节，四钱上为粗末，水二盏，葱白三根，煎至一盏，去柤，食后服。御寒汤寒气风邪伤于毛皮，令鼻壅塞，咳嗽上喘之证。黄连黄柏羌活以上各二分炙甘草佛耳草款冬花白芷防风以上各三分升麻人参陈皮以上各五分苍术七分黄芪一钱上㕮咀，都作一服，水二盏，煎至一盏，去柤，食后热服。[1]广术：即莪术。[2]实：据文义，疑“虚”之误。[3]柤：通“渣”，即药渣。[4]或：据文义“至”于义较妥。[5]广茂：即莪术。[6]履端：年历的推算始于正月朔日，谓之“履端”。指事物的开始。[7]愆：差错。[8]胠（qū曲）：腋下。[9]嗌：咽喉。[10]痎（jiē接）疟：二日一发的疟疾。[11]消痞丸：原作“消痞闷”，据《东垣十书》改。[12]：目视不明。[13]兀兀：昏沉貌。[14]率（lǜ律）：规格，标准。[15]停：份数。[16]化：疑“代”之误。[17]户牖（yǒu有）：门窗。卷中头痛门头痛论《金匮真言论》云：东风生于春，病在肝，俞在颈项，故春气者，病在头。又诸阳会于头面，如足太阳膀胱之脉起于目内眦，上额交颠，上入络脑，还出别下项，病冲头痛。又足少阳胆之脉起于目锐眦，上抵头角，病则头角额痛。夫风从上受之，风寒伤上，邪从外入，客于经络，令人振寒头痛，身重恶寒，治在风池、风府，调其阴阳，不足则补，有余则泻，汗之则愈，此伤寒头痛也。头痛耳鸣，九窍不利者，肠胃之所生，乃气虚头痛也。心烦头痛者，病在耳中，过在手巨阳少阴，乃湿热头痛也。如气上不下，头痛癫疾者，下虚上实也，过在足少阴巨阳，甚则入肾，寒湿头痛也。如头半边痛者，先取手少阳、阳明，后取足少阳、阳明，此偏头痛也。有真头痛者，甚则脑尽痛，手足寒至节，死，不治。有厥逆头痛者，所犯大寒，内至骨髓。髓者，以脑为主，脑逆故令头痛，齿亦痛。凡头痛皆以风药治之者，总其大体而言之也。高巅之上，惟风可到，故味之薄者，阴中之阳，乃自地升天者也，然亦有三阴三阳之异。故太阳头痛，恶风，脉浮紧，川芎、羌活、独活、麻黄之类为主；少阳经头痛，脉弦细，往来寒热，柴胡为主；阳明头痛，自汗，发热，恶寒，脉浮缓长实者，升麻、葛根、石膏、白芷为主；太阴头痛，必有痰，体重，或腹痛，为痰癖，其脉沉缓，苍术、半夏、南星为主；少阴经头痛，三阴、三阳经不流行，而足寒气逆为寒厥，其脉沉细，麻黄、附子、细辛为主；厥阴头项痛，或吐痰沫厥冷，其脉浮缓，吴茱萸汤主之；血虚头痛，当归、川芎为主；气虚头痛，人参、黄芪为主；气血俱虚头痛，调中益气汤少加川芎、蔓荆子、细辛，其效如神。白术半夏天麻汤，治痰厥头痛药也；青空膏，乃风湿热头痛药也；羌活附子汤，治厥阴头痛药也。如湿气在头者，以苦吐之，不可执方而治。先师尝病头痛，发时两颊青黄，晕眩，目不欲开，懒言，身体沉重，兀兀欲吐。洁古曰：此厥阴、太阴合病，名曰风痰，以《局方》玉壶丸治之，更灸侠溪穴即愈。是知方者体也，法者用也，徒执体而不知用者弊，体用不失，可谓上工矣。清空膏治偏正头痛年深不愈者，善疗风湿热头上壅损目，及脑痛不止。川芎五钱柴胡七钱黄连炒防风去芦羌活以上各一两炙甘草一两五钱细挺子黄芩三两，去皮，剉，一半酒制，一半炒上为细末，每服二钱匕，于盏内入茶少许，汤调如膏，抹在口内，少用白汤送下，临卧。如苦头痛，每服加细辛二分。如太阴脉缓有痰，名曰痰厥头痛，减羌活、防风、川芎、甘草，加半夏一两五钱。如偏正头痛，服之不愈，减羌活、防风、川芎一半，加柴胡一倍。如发热恶热而渴，此阳明头痛，只与白虎汤加好吴白芷。彻清膏蔓荆子细辛以上各一分薄荷叶川芎以上各三分生甘草熟甘草以上各五分藁本一钱上为细末，每服二钱，食后，茶清调下。川芎散治头目不清利。川芎三分柴胡七分羌活防风藁本生甘草升麻以上各一钱熟甘草酒生地黄各二钱酒黄连炒酒黄芩以上各四钱五分上为细末，每服一钱或二三钱，食后，茶清调下。忌酒、湿面。白芷散一名郁金散治头痛。郁金一钱香白芷石膏以上各二钱薄荷叶芒硝以上各三钱上为极细末，口含水，鼻内㗜之。碧云散治头痛。细辛郁金芒硝以上各一钱蔓荆子川芎以上各一钱二分石膏一钱三分青黛一钱五分薄荷叶二钱红豆[1]一个上为极细末，口噙水，鼻内㗜之。羌活清空膏蔓荆子一钱黄连三钱羌活防风甘草以上各四钱黄芩一两上为细末，每服一钱，茶清调下，食后临卧。清上泻火汤昔有人年少时气弱，常于气海、三里灸之，节次约五七十壮。至年老添热厥头痛，虽冬天大寒，犹喜寒风，其头痛则愈，微来暖处，或见烟火，其痛复作，五七年不愈，皆灸之过也。荆芥穗川芎以上各二分蔓荆子当归身苍术以上各三分酒黄连生地黄藁本甘草以上各五分升麻防风以上各七分酒黄柏炙甘草黄芪以上各一钱酒黄芩酒知母以上各一钱五分羌活三钱柴胡五钱细辛少许红花少许上剉如麻豆大，分作二服，每服水二盏，煎至一盏，去柤，稍热服，食后。补气汤服前药之后服此药。柴胡二分升麻三分黄芪八分当归身二钱炙甘草四钱红花少许上㕮咀，作二服，水二盏，煎至一盏，去柤，稍热服，食后。细辛散治偏正头痛。细辛瓦粉以上各二分生黄芩芍药以上各五分酒黄连川芎以上各七分炒黄芩酒黄芩以上各一钱炙甘草一钱五分柴胡二钱上为粗末，每服三钱，水一大盏半，煎至一盏，取清，食后服之。羌活汤治风热壅盛上攻，头目昏眩。炙甘草七分泽泻三钱酒洗瓜蒌根白茯苓酒黄柏各五钱柴胡七钱防风细黄芩酒洗酒黄连羌活以上各一两上为粗末，每服五钱重，水二盏，煎至一盏，取清，食后临卧，通口热服之。养神汤治精神短，不得睡，项筋肿急难伸。禁甘温，宜苦味。木香橘皮柴胡以上各一分酒黄芩二分人参黄柏白术川芎以上各三分升麻四分苍术麦蘖面当归身黄连以上各五分甘草半夏以上各七分黄芪一钱上㕮咀，每服五钱，水二大盏，煎至一盏，去柤，稍热服，不拘时候。安神汤治头痛，头旋，眼黑。生甘草炙甘草以上各二钱防风二钱五分柴胡升麻酒生地黄酒知母以上各五钱酒黄柏羌活以上各一两黄芪二两上为粗末，每服五钱，水二大盏半，煎至一盏半，加蔓荆子五分，川芎三分，再煎至一盏，去柤，临卧热服。半夏白术天麻汤范天之内，有脾胃证，时显烦躁，胸中不利，大便不通，而又为寒气怫郁，闷乱大作，火不伸故也。疑其有热，服疏风丸，大便行，其病不减。恐其药少，再服七八十丸，大便复见两行，原证不瘳，增以吐逆，食不能停，痰唾稠黏，涌出不止，眼黑头旋，恶心烦闷，气短促上喘，无力以言，心神颠倒，目不敢开，如风云中，头苦痛如裂，身重如山，四肢厥冷，不得安卧。余料前证是胃气已损，复下两次，则重虚其胃，而痰厥头痛作矣，与此药而治之。黄柏二分，酒洗干姜三分泽泻白茯苓天麻黄芪人参苍术以上各五分炒神曲白术以上各一钱麦蘖面半夏汤洗橘皮以上各一钱五分上㕮咀，每服五钱，水二大盏，煎至一盏，去柤，热服，食前一服而愈。此头痛苦甚，谓之足太阴痰厥头痛，非半夏不能疗。眼黑头旋，风虚内作，非天麻不能除。黄芪甘温泻火，补元气，实表虚，止自汗；人参甘温泻火，补中益气；二术俱苦甘温除湿，补中益气；泽泻、茯苓，利小便导湿；橘皮苦温，益气调中升阳；神曲消食，荡胃中滞气；大麦面宽中助胃气；干姜辛热以涤中寒；黄柏大苦寒，酒洗，以疗冬天少火在泉发躁也。口齿咽喉门口齿论论曰：夫齿者，肾之标。口者，脾之窍。诸经多有会于口者，其牙齿是手足阳明之所过。上龈隶于坤土，乃足阳明胃之脉贯络也，止而不动；下龈嚼物，动而不休，手阳明大肠之脉所贯络也。手阳明恶寒饮而喜热，足阳明喜寒饮而恶热，其病不一。牙者，肾之标，亦喜寒，寒者坚牢，为病不同，热甚则齿动龈断袒脱，作痛不已，故所治疗不同也。有恶热而作痛者；有恶寒而作痛者；有恶寒恶热而作痛者；有恶寒饮少热饮多而作痛者；有恶热饮少寒饮多而作痛者；有牙齿动摇而作痛者；有齿龈肿起为痛者；有脾胃中有风邪，但觉风而作痛者；又有牙上多为虫所蚀，其齿缺少而色变，为虫牙痛者；有胃中气少，不能于寒，袒露其齿作痛者；有牙齿疼痛而秽臭之气不可近者。痛既不一，岂可一药而尽之哉？羌活散治客寒犯脑，风寒湿脑痛，项筋急，牙齿动摇，肉龈袒脱疼痛。藁本香白芷桂枝以上各三分苍术升麻以上各五分当归身六分草豆蔻仁一钱羌活一钱五分羊胫骨灰二钱麻黄去根节防风以上各三钱柴胡五钱细辛少许上为细末，先用温水漱口净，擦之，其痛立止也。草豆蔻散治寒多热少，牙齿疼痛。细辛叶防风以上各二分羊胫骨灰熟地黄以上各五分当归六分草豆蔻仁黄连以上各一钱三分升麻二钱五分上为细末，同前牙痛处擦之。麻黄散治冬寒时分，寒湿脑痛，项筋急，牙齿动摇疼痛。防风藁本以上各三分羊胫骨灰当归身熟地黄以上各六分草豆蔻仁升麻黄连以上各一钱羌活一钱五分麻黄不去节草龙胆酒洗生地黄以上各二钱细辛少许上为细末，依前药法擦之。热牙散一名麝香散治大热，牙齿瘴露根肉，龈脱血出，齿动欲落，疼痛妨食物肴，反忤热多。熟地黄二分益智仁二分半当归身生地黄麻黄根酒汉防己人参以上各三分升麻一钱草豆蔻黄连以上各一钱五分羊胫骨灰二钱麝香少许上为细末，如前药擦之。治虫散一名白芷散治大寒犯脑，牙齿疼痛及虫痛，胃经湿热肿痛。桂枝一分熟地黄二分藁本白芷以上各三分当归身益智仁黄连以上各四分羌活五分吴茱萸八分草豆蔻黄芪升麻以上各一钱羊胫骨灰二钱麻黄不去节，二钱五分上为细末，同前擦之。益智木律散治寒热牙痛。木律[2]二分当归黄连以上各四分羊胫骨灰益智皮熟地黄以上各五分草豆蔻皮一钱二分升麻一钱五分上为细末，用度如前擦之。如寒牙痛不用木律。蝎梢散治大寒风犯脑牙痛。白芷当归身柴胡以上各二分桂枝升麻防风藁本黄芪以上各三分羌活五分草豆蔻皮一钱麻黄去节，一钱五分羊胫骨灰二钱五分蝎梢少许上为细末，如前法用之。白牙散白芷七分升麻一钱石膏一钱五分羊胫骨灰二钱麝香少许上为细末，先用温水嗽口，擦之妙。刷牙散麝香一分生地黄酒防己熟地黄以上各二分当归身人参以上各三分草豆蔻皮五分升麻一钱羊胫骨灰黄连以上各二钱白豆蔻草豆蔻以上各三钱没石子三个五倍子一个上为极细末，如前法擦之妙。独圣散治一切牙痛风疳。北地蒺藜不以多少，阴干上为细末，每用刷牙，以热浆水漱牙，外粗末熬浆水刷牙，大有神效，不可具述。当归龙胆散治寒热停牙痛。香白芷当归梢羊胫骨灰生地黄以上各五分麻黄草豆蔻皮草龙胆升麻黄连以上各一钱上为细末，如前法擦之神效。牢牙地黄散治脑寒痛及牙痛。藁本二分生地黄熟地黄羌活防己人参以上各三分当归身益智仁以上各四分香白芷黄芪以上各五分羊胫骨灰吴茱萸黄连麻黄以上各一钱草豆蔻皮一钱二分升麻一钱五分上为细末，如前法擦之。细辛散治寒邪、风邪犯脑，牙齿痛。柴胡防风升麻白芷以上各二分桂枝二分半麻黄去节藁本苍术以上各三分当归身四分草豆蔻五分羊胫骨灰羌活以上各一钱五分细辛少许上为细末，先漱后擦之佳。立效散治牙齿痛不可忍，及头脑项背，微恶寒饮，大恶热饮，其脉上中下三部阳虚阴盛，是五脏内盛，六腑阳道微脉微小，小便滑数。细辛二分炙甘草三分升麻十分防风一钱草龙胆酒洗，四钱上㕮咀，都作一服，水一盏，煎至七分，去柤，以匙抄在口中，煠痛处，待少时则止。如多恶热饮，更加草龙胆一钱。此法不定，随寒热多少临时加减。若更恶风作痛，加草豆蔻、黄连以上各五分，勿加草龙胆。牢牙散治牙龈肉绽有根，牙疳肿痛，牙动摇欲落，牙齿不长，牙黄口臭。羌活一两草龙胆酒洗，一两五钱羊胫骨灰二两升麻四两上为细末，以纱罗子罗骨灰，作微尘末和匀，卧时贴在牙龈上。清胃散治因服补胃热药，致使上下牙疼痛不可忍，牵引头脑，满面发热大痛。足阳明之别络入脑，喜寒恶热，乃是手阳明经中热盛而作也，其齿喜冷恶热。当归身择细黄连如连不好，更加二分，夏月倍之生地黄酒制。以上各三分牡丹皮五分升麻一钱上为细末，都作一服，水一盏半，煎至一盏，去柤，带冷服之。神功丸治多食肉人口臭不可近，牙齿疳蚀，牙龈肉将脱，牙齿落，血不止。兰香叶如无，藿香代之当归身藿香用叶木香以上各一钱升麻二钱生地黄酒洗生甘草以上各三钱黄连去须，择凈，酒洗，称缩砂仁以上各五钱上同为细末，汤浸蒸饼为丸，如绿豆大，每服一百丸，或加至二百丸止，白汤，食远服。兼治血痢及血崩，及血下不止，血下褐色或紫色、黑色，及肠澼下血。空心服，米汤下。其脉洪大而缓者，及治麻木，厥气上冲，逆气上行，妄闻妄见者。桔梗汤治咽肿，微觉痛，声破。当归身马勃以上各一分白僵蚕黄芩以上各三分麻黄五分，不去节桔梗甘草以上各一钱桂枝少许上为粗末，作一服，水二大盏，煎至一盏，去柤，稍热服之，食后。又方治口疮久不愈者。黄柏不计多少，真者蜜涂其上，炙黄色上为细末，干糁疮上，临卧。忌醋、酱、盐。神验法治口疮无问久新。夜间将二丸以勒紧，左右交手揉三五十次，但遇睡觉行之，如此三五度。因湿而生者，一夜愈，久病诸般口疮，三二夜愈。如鼻流清涕者，勒之二丸，揉之数夜可愈。《内经》云：膀胱移热于小肠，膈肠不便，上口为糜，易老五苓散与导赤散合而饮之。呕吐门丁香茱萸汤治呕吐哕，胃虚寒所致。黄柏三分炙甘草丁香柴胡橘皮以上各五分升麻七分吴茱萸苍术人参以上各一钱当归身一钱五分草豆蔻仁黄芪以上各二钱上为粗末，每服五钱，水二大盏，煎至一盏，去柤，稍热服，食前。白术汤一名茯苓半夏汤治胃气虚弱，身重有痰，恶心欲吐，是风邪羁绊于脾胃之间，当先实其脾胃。炒神曲二钱陈皮天麻以上各三钱白术白茯苓麦蘖面炒黄色半夏以上各五钱上㕮咀，每服五钱，水二盏，入生姜五片，同煎至一盏，去柤，稍热服之。补肝汤一名柴胡半夏汤治素有风证，不敢见风，眼涩，头痛，眼黑，胸中有痰，恶心，兀兀欲吐，遇风但觉皮肉紧，手足难举重物。如居暖室，少出微汗，其证乃减，再或遇风，病即复。柴胡升麻藁本以上各五分白茯苓七分炒神曲苍术以上各一钱半夏二钱生姜十片上为粗末，都作一服，水二大盏，煎至一大盏，去柤，稍热服。吴茱萸丸一名木香利膈丸治寒在膈上，噎塞咽膈不通。木香青皮以上各二分白僵蚕姜黄泽泻柴胡以上各四分当归身炙甘草以上各六分益智仁人参橘皮升麻黄芪以上各八分半夏一钱草豆蔻仁吴茱萸以上各一钱二分麦蘖面一钱五分上为细末，汤浸蒸饼为丸，如绿豆大，每服二三十丸，温水送下，勿多饮汤，恐速下，细嚼亦得。衄血吐血门麦门冬饮子治吐血久不愈，以三棱针于气街出血立愈。黄芪一钱麦门冬当归身生地黄人参以上各五分五味子十个上为粗末，都作一服，水二盏，煎至一盏，去柤，热服，不拘时。人参饮子治脾胃虚弱，气促气弱，精神短少，衄血吐血。麦门冬二分人参去芦当归身以上各三分黄芪白芍药甘草以上各一钱五味子五个上为粗末，都作一服，用水二盏，煎至一盏，去柤，稍热服。一贫者有前证，以前药投之愈。继而至冬天，居旷室中，卧大热炕，而吐血数次，再来求治。料此病久虚弱，附脐有形，而有火热在内，上气不足，阳气外虚，当补表之阳气，泻其里之虚热，是其法也。冬天居旷室，衣盖单薄，是重虚其阳，表有大寒，壅遏里热，火邪不得舒伸，故血出于口。忆仲景《伤寒论》中一证，太阳伤寒，当以麻黄汤发汗，而不与之，遂成衄，却与麻黄汤立愈。此法相同，予遂用之。三黄补血汤治六脉俱大，按之空虚，面赤善惊上热，乃手少阴心脉也，此气盛多而亡血，以甘寒镇坠之剂大泻其气，以坠气浮，以甘辛温微苦峻补其血。牡丹皮黄芪升麻以上各一钱当归柴胡以上各一钱五分熟地黄川芎以上各二钱生地黄三钱白芍药五钱上㕮咀，如麻豆大，每服五钱，水二大盏，煎至一大盏，去柤，稍热服，食前。如两寸脉芤，血在上焦，或衄血，或呕血，与犀角地黄汤则愈。救脉汤一名人参救肺汤治吐血。甘草苏木陈皮以上各五分升麻柴胡苍术以上各一钱当归梢熟地黄白芍药黄芪人参以上各二钱上为粗末，都作一服，水二大盏，煎至一盏，去柤，稍温，食前服。麻黄桂枝汤人参益上焦元气不足而实其表也麦门冬保肺气，以上各三分桂枝以补表虚麻黄去根节当归身和血养血，各五分甘草补其脾胃之虚黄芪实表益卫白芍药以上各一钱五味子五个，安其脉气上以水三盏，先煮麻黄一味令沸，去沫，至二盏，入余药同煎至一盏，去柤，热服，临卧。只一服而愈，更不再作。黄芪芍药汤治鼻衄血多，面黄，眼涩多眵，手麻木。葛根羌活以上各五钱白芍药升麻以上各一两炙甘草二两黄芪三两上㕮咀，每服五钱，水二盏，煎至一盏，食后。六脉弦细而涩，按之空虚，其色必白而夭不泽者，脱血也。此大寒证，以辛温补血益血，以甘温、甘热、滑润之剂以佐之则愈。此亡血亦伤精气。止衄血法治鼻血久不止，素有热而暴作者，诸药无验。神法以大纸一张，作八折或十折，于水内湿，置顶中，以热熨斗熨至一重或二重纸干，立止。腰痛门川芎肉桂汤丁未冬曹通甫自河南来，有役人小翟，露宿寒湿之地，腰痛不能转侧，两胁搐急作痛，已经月余不愈矣。《腰痛论》中说皆为足太阳、足少阴血络中有凝血作痛，间有一二证属少阳胆经外络脉病，皆去血络之凝乃愈。其《内经》有云：冬三月，禁不得用针，只宜服药，通其经络，破其血络中败血，以此药主之。酒汉防己防风以上各三分炒神曲独活以上各五分川芎柴胡肉桂当归梢炙甘草苍术以上各一钱羌活一钱五分桃仁五个，去皮尖，研如泥上㕮咀，都作一服，好酒三大盏，煎至一大盏，去柤，稍热，食远服。独活汤治因劳役，腰痛如折，沉重如山。炙甘草二钱羌活防风独活大黄煨泽泻肉桂以上各三钱当归梢连翘以上各五钱酒汉防己酒黄柏以上各一两桃仁三十个上㕮咀，每服五钱，酒半盏，水一大盏半，煎至一盏，去柤，热服。破血散疼汤治乘马损伤，跌其脊骨，恶血流于胁下，其痛苦楚，不能转侧，妨于饮食。羌活防风中桂以上各一钱苏木一钱五分连翘当归梢柴胡以上各二钱水蛭三钱，炒去烟尽，别研麝香少许，别研上件分作二服，每服酒二大盏，水一大盏，除水蛭、麝香另研如泥，煎余药作一大盏，去柤，上火令稍热，调二味，空心服之，两服立愈。地龙散治腰脊痛，或打扑损伤，从高坠下，恶血在太阳经中，令人腰脊痛，或胫腨[3]臂股中痛不可忍，鼻塞不通。当归梢一分中桂地龙以上各四分麻黄五分苏木六分独活黄柏甘草以上各一钱羌活二钱桃仁六个上㕮咀，每服五钱，水二盏，煎至一盏，去柤，温服，食远。苍术汤治湿热腰腿疼痛。防风风能胜湿黄柏以上各一钱。始得之时，寒也。久不愈，寒化为热，除湿止痛柴胡二钱，行经苍术三钱，去湿止痛上都作一服，水二大盏，煎至一盏，去柤，空心服。麻黄复煎散治阴室中汗出懒语，四肢困倦无力，走注疼痛，乃下焦伏火而不得伸，浮而躁热汗出，一身尽痛，盖风湿相搏也。以升阳发汗渐渐发之，火郁乃湿在经者，亦宜发汗，况正值季春之月，脉缓而迟，尤宜发汗，令风湿去而阳升，以此困倦乃退，气血俱得生旺也。白术人参生地黄柴胡防风以上各五分羌活黄柏以上各一钱麻黄去节，微捣，不令作末，水五大盏，煎令沸，去沫，煎至二盏，入下项药再煎黄芪以上各二钱甘草三钱杏仁三个，去皮上㕮咀，都作一服，入麻黄汤，煎至一盏，临卧服之，勿令食饱，取渐次，有汗则效。缓筋汤一名羌活汤治两目如火肿痛，两足及伏兔筋骨痛，膝少力，身重腰痛，夜恶寒，痰嗽，颈项皆急痛，目外眵目丝急，食不下。熟地黄一分生甘草柴胡红花炙甘草苏木独活以上各二分藁本升麻黄芩草豆蔻仁酒黄柏生地黄当归身麻黄以上各三分羌活三钱苍术五分上为粗末，都作一服，水二大盏，煎至一盏，去柤，食远服之。拈痛汤治湿热为病，肩背沉重，肢节疼痛，胸膈不利。白术一钱五分人参去芦苦参酒炒升麻去芦葛根苍术以上各二钱防风去芦知母酒洗泽泻黄芩炒猪苓当归身以上各三钱炙甘草黄芩酒洗茵陈酒炒羌活以上各五钱上㕮咀，每服一两，水二大盏，煎至一盏，去柤，食远服。苍术复煎散治寒湿相合，脑右痛，恶寒，项筋脊骨强，肩背胛眼痛，膝膑痛无力，行步沉重。红花一分黄柏三分柴胡藁本泽泻白术升麻以上各五分羌活一钱苍术四两，水二碗，煎二盏，去柤入药上㕮咀，先煎苍术汤二大盏，复煎前项药至一大盏，稍热，空心服，取微汗为效。忌酒、湿面。羌活苍术汤治脚膝无力沉重。炙甘草黄柏草豆蔻生甘草葛根以上各五分橘皮六分柴胡七分半升麻独活缩砂仁苍术以上各一钱防风一钱五分黄芪二钱知母二钱五分羌活三钱上㕮咀，分作二服，水二大盏，煎至一盏，去柤，空心服。妇人门经闭不行有三论《阴阳别论》云：二阳之病发心脾，有不得隐曲，女子不月，其传为风消，为息贲者，死不治。妇人脾胃久虚，或形羸，气血俱衰，而致经水断绝不行，或病中消胃热，善食渐瘦，津液不生。夫经者，血脉津液所化，津液既绝，为热所烁，肌肉消瘦，时见渴燥，血海枯竭，病名曰血枯经绝。宜泻胃之燥热，补益气血，经自行矣。此证或经适行而有子，子不安为胎病者有矣。或心包脉洪数躁作，时见大便秘涩，小便虽清不利，而经水闭绝不行，此乃血海干枯。宜调血脉，除包络中火邪，而经自行矣。《内经》所谓“小肠移热于大肠，为癥瘕，为沉，脉涩不利，则月事沉滞而不利”。故云：为癥瘕，为沉也。或因劳心，心火上行，月事不来，安心和血泻火，经自行矣。故《内经》云：月事不来者，胞脉闭也。胞脉者，属心而络于胞中，令气上迫肺心，气不得下，故月事不来也。经漏不止有三论《阴阳别论》云：阴虚阳搏谓之崩。妇人脾胃虚损，致命门脉沉细而数疾，或沉弦而洪大有力，寸关脉亦然。皆由脾胃有亏，下陷于肾，与相火相合，湿热下迫，经漏不止，其色紫黑，如夏月腐肉之臭。中有白带者，脉必弦细，寒作于中。中有赤带者，其脉洪数疾，热明矣，必腰痛或脐下痛，临经欲行，先见寒热往来，两胁急缩，兼脾胃证出见，或四肢困热，心烦不得眠卧，心下急，宜大补脾胃而升举血气，可一服而愈。或人故贵脱势，人事疏少，或先富后贫，心气不足，其火大炽，旺于血脉之中，又致脾胃饮食失节，火乘其中，形质肌肉容颜似不病者，此心病者，不形于诊，故脾胃饮食不调，其证显矣。而经水不时而下，或适来适断，暴下不止，治当先说恶死之言劝谕，令拒死而心不动，以大补气血之药举养脾胃，微加镇坠心火之药治其心，补阴泻阳，经自止矣。《痿论》云：悲哀太甚，则胞络绝也。阳气内动，发则心下崩数溲血也。故本病曰：大经空虚，发则肌痹，传为脉痿，此之谓也。升阳除湿汤一名调经升麻除湿汤治女子漏下恶血，月事不调，或暴崩不止，多下水浆之物。皆由饮食不节，或劳伤形体，或素有心气不足，因饮食劳倦，致令心火乘脾。其人必怠惰嗜卧，四肢不收，困倦乏力，无气以动，气短上气，逆急上冲，其脉缓而弦急，按之洪大，皆中之下，得之脾土受邪也。脾主滋荣周身者也，心主血，血主脉，二者受邪，病皆在脉。脉者，血之府也；脉者，人之神也。心不主令，包络代之，故曰心之脉主属心系。心系者，包络命门之脉也，主月事。因脾胃虚而心包乘之，故漏下，月事不调也。况脾胃为血气阴阳之根蒂也，当除湿去热，益风气上伸，以胜其湿。又云火郁则发之。当归酒洗独活以上各五分蔓荆子七分防风炙甘草升麻藁本以上各一钱柴胡羌活苍术黄芪以上各一钱五分上剉如麻豆大，勿令作末，都作一服，以洁净新汲水三大盏，煎至一大盏，去柤，空心热服。待少时以早饭压之，可一服而已。如灸足太阴脾经中血海穴，二七壮亦已。此药乃从权之法，用风胜湿，为胃下陷而气迫于下，以救其血之暴崩也。并血恶之物住后，必须黄芪、人参、炙甘草、当归之类数服以补之，于补气升阳汤中加以和血药便是也。若经血恶物下之不绝，尤宜究其根源，治其本经，只益脾胃，退心火之亢，乃治其根蒂也。若遇夏月白带下，脱漏不止，宜用此汤，一服立止。凉血地黄汤治妇人血崩，是肾水阴虚，不能镇守包络相火，故血走而崩也。黄芩荆芥穗蔓荆子以上各一钱黄柏知母藁本细辛川芎以上各二分黄连羌活柴胡升麻防风以上各三分生地黄当归以上各五分甘草一钱红花少许上㕮咀，都作一服，水三大盏，煎至一盏，去柤，稍热，空心服之。足太阴脾之经中血海二穴，在膝膑上内臁白肉际二寸中。治女子漏下恶血，月事不调，逆气腹胀，其脉缓者是也，灸三壮。足少阴肾之经中阴谷二穴，在膝内辅骨后大筋下、小筋上，按之应手，屈膝取之，治膝如锥，不得屈伸，舌纵涎下，烦逆溺难，少腹急，引阴痛，股内臁痛，妇人漏血不止，腹胀满不得息，小便黄如蛊，女子如妊身，可灸二壮。酒煮当归丸治㿗疝，白带下注，脚气，腰以下如在冰雪中，以火焙炕，重重厚绵衣盖其上，犹寒冷，不任寒之极也。面白如枯鱼之象，肌肉如刀割削瘦峻之速也。小便不止，与白带长流而不禁固，自不知觉。面白，目青蓝如菜色，目无所见，身重如山，行步欹侧，不能安地，腿膝枯细，大便难秘，口不能言，无力之极，食不下，心下痞烦，心懊，不任其苦。面停垢，背恶寒，小便遗而不知。此上中下三阳真气俱虚欲竭，哕呕不止，胃虚之极也。脉沉厥紧而涩，按之空虚。若脉洪大而涩，按之无力，犹为中寒之证，况按之空虚者乎？按之不鼓，是为阴寒，乃气血俱虚之极也。茴香五钱黑附子炮制，去皮脐良姜以上各七钱当归一两上四味剉如麻豆大，以上等好酒一升半，同煮至酒尽，焙干。炙甘草苦楝生用丁香以上各五钱木香升麻以上各一钱柴胡二钱炒黄盐全蝎以上各三钱延胡索四钱上与前四味药同为细末，酒煮面糊为丸，如梧桐子大，每服五七十丸，空心淡醋汤下。忌油腻、冷物、酒、湿面。固真丸治白带久下不止，脐腹冷痛，阴中亦然。目中溜火，视物然无所见。齿皆恶热饮痛，须得黄连细末擦之乃止。惟喜干食，大恶汤饮，此病皆寒湿乘其胞内，故喜干而恶湿。肝经阴火上溢走于标，故上壅而目中溜火。肾水侵肝而上溢，致目而无所见。齿恶热饮者，是阳明经中伏火也，治法当大泻寒湿，以丸药治之。故曰寒在下焦治宜缓，大忌汤散，以酒制白石脂、白龙骨以枯其湿，炮干姜大热辛泻寒水，以黄柏之大寒为因用，又为向导。故云古者虽有重罪，不绝人之后，又为之伏其所主，先其所因之意，又泻齿中恶热饮也。以柴胡为本经之使，以芍药五分导之。恐辛热之药大甚，损其肝经，故微泻之以当归身之辛温，大和其血脉，此用药之法备矣。黄柏酒洗白芍药以上各五分柴胡白石脂以上各一钱，火烧赤，水飞，细研，日干白龙骨酒煮，日干，水飞为末当归酒洗，以上各二钱干姜四钱，炮上件除龙骨、白石脂水飞研外，同为细末，水煮面糊为丸，如鸡头仁大，日干，空心，多用白沸汤下。无令胃中停滞，待少时以早饭压之，是不令热药犯胃。忌生冷硬物、酒、湿面。乌药汤治妇人血海疼痛。当归甘草木香以上各五钱乌药一两香附子二两，炒上㕮咀，每服五钱，水二大盏，去柤，温服，食前。助阳汤一名升阳燥湿汤治白带下，阴户中痛，空心而急痛，身黄皮缓，身重如山，阴中如冰。生黄芩橘皮以上各五分防风高良姜干姜郁李仁甘草以上各一钱柴胡一钱三分白葵花七朵上剉如麻豆大，分作二服，每服水二大盏，煎至一盏，去柤，食前稍热服。水府丹治妇人久虚积冷，经候不行，癥瘕癖块，腹中暴痛，面有䵟黯，黎黑羸瘠。硇砂纸隔沸汤淋熬取红豆以上各五钱桂心另为末木香干姜以上各一两砂仁二两经煅花蕊石研，一两五钱斑蝥一百个，去头翅生地黄汁童子小便各一升腊月狗胆七枚芫蜻三百个，去头足，糯米一升，炒黄，去米不用上九味为细末，同三汁熬为膏，和丸如鸡头大，朱砂为衣，每服一丸，温酒细嚼，食前服，米饮亦可。孕妇不可服。丁香胶艾汤治崩漏不止，盖心气不足，劳役及饮食不节所得。经隔少时，其脉二尺俱弦紧洪，按之无力，其证自觉脐下如冰，求厚衣被以御其寒，白带白滑之物多，间有如屋漏水下，时有鲜血，右尺脉时微洪也。熟地黄白芍药以上各三分川芎丁香以上各四分阿胶六分生艾叶一钱当归一钱二分上川芎为细末，当归酒洗剉，熟地黄、丁香为细末，艾亦剉，都作一服，水五大盏，先煎五味作一盏零二分，去柤，入胶再上火煎至一大盏，带热空心服之。黄芪当归人参汤丁未仲冬，郭大方来说，其妻经水暴崩不止，先曾损身失血，自后一次缩一十日而来，今次不止。其人心窄性急多惊，以予料之，必因心气不足，饮食不节得之，大方曰无。到彼诊得掌中寒，脉沉细而缓，间而沉数，九窍微有不利，四肢无力，上喘气短促，口鼻气皆不调，果有心气不足，脾胃虚弱之证。胃脘当心而痛，左胁下缩急有积，当脐有动气，腹中鸣，下气，大便难，虚证极多，不能尽录。拟先治其本，余证可以皆去。安心定志，镇坠其经，调和脾胃，大益元气，补其血脉，令养其神，以大热之剂去其冬寒凝在皮肤内，少加生地黄去命门相火，不令四肢痿弱。黄连一分生地黄三分炒神曲橘皮桂枝以上各五分草豆蔻仁六分黄芪人参麻黄不去节。以上各一钱当归身一钱五分杏仁五个，另研如泥上㕮咀，作二服，水二大盏半，煎麻黄令沸，去沫，煎至二盏，入诸药同煎至一大盏。于巳午之间，食消尽服之，一服立止。其胃脘痛，乃胃上有客寒，与大热药草豆蔻丸一十五丸，白汤送下，其痛立止。再与肝之积药，除其积之根源而愈。当归芍药汤治妇人经脉漏下不止，其色鲜红，时值七月处暑之间，先因劳役脾胃虚弱，气短气逆，自汗不止，身热闷乱，恶见饮食，非惟不入，亦不思食，沉懒困倦，四肢无力，大便时泻。后再因心气不足，经脉再下不止，惟觉气下脱，其元气逆上全无，惟觉心腹中气下行，气短少，不能言，是无力以言，非懒语也，此药主之。柴胡二分炙甘草生地黄以上各三分橘皮不去白熟地黄各五分黄芪一钱五分苍术泔浸去皮当归身白芍药白术以上各二钱上十味㕮咀，如麻豆大，分作二服，水二盏半，煎至一盏，去柤，稍热，空心服之。柴胡调经汤治经水不止，鲜红，项筋急，脑痛，脊骨强痛。炙甘草当归身葛根以上各三分独活藁本升麻以上各五分柴胡七分羌活苍术以上各一钱红花少许上剉如麻豆大，都作一服，水四大盏，煎至一盏，去柤，空心稍热服，取微汗立止。一妇人经候凝结，黑血成块，左厢有血瘕，水泄不止，谷有时不化，后血块暴下，并水俱作，是前后二阴有形血脱竭于下。既久经候犹不调，水泄日见三两行，食罢烦心，饮食减少，甚至瘦弱。东垣老人曰：夫圣人治病，必本四时升降浮沉之理，权变之宜，必先岁气，无伐天和，无胜无虚，遗人夭殃。无致邪，无失正，绝人长命。故仲景云：阳盛阴虚，下之则愈，汗之则死；阴盛阳虚，汗之即愈，下之即死。大抵圣人立法，且如升阳或发散之剂，是助春夏之阳气，令其上升，乃泻秋冬收藏殒杀寒凉之气，此病是也。当用此法治之，升降浮沉之至理也。天地之气以升降浮沉，乃从四时，如治病，不可逆之，故经云：顺天则昌，逆天则亡。可不畏哉！夫人之身亦有四时，天地之气不可止认在外，人亦体同天地也。今经漏不止，是前阴之气血已脱下矣。水泄又数年，是后阴之气血下陷以脱矣。后阴者，主有形之物也；前阴者，精气之户。下竭，是病人周身之血气常行秋冬之令，阴主杀，此等收藏之病是也。阳生阴长，春夏是也。在人之身，令气升浮者，谷气上行是也。既病人周身血气皆不生长谷气，又不胜其肌肉消少，是两仪之气俱将绝矣。既下元二阴俱脱，血气将竭，假令当是热证，今下焦久脱，化为寒矣。此病久沉久降，寒湿大胜，当急救之，泻寒以热，除湿以燥，大升大举，以助生长，补养气血，不致偏竭。圣人立治之法，既湿气大胜，以所胜治之，助甲风木上升是也。故经云：风胜湿，是以所胜平之也。当先调和胃气，次用白术之类，以燥其湿而滋元气。如其不止，后用风药以胜湿，此便是大举大升，以助春夏二湿之久陷下之至治也。益胃升阳汤血脱益气，古圣人之法也。先补胃气，以助生发之气，故曰阳生阴长。诸甘药为之先务，举世皆以为补，殊不知甘能生血，此阳生阴长之理也。故先理胃气，人之身内胃气为宝。柴胡升麻以上各五分炙甘草当归身酒洗陈皮以上各一钱人参去芦，有嗽去之炒神曲以上各一钱五分黄芪二钱白术三钱生黄芩少许上㕮咀，每服二钱，水二大盏，煎至一盏，去柤，稍热服。如腹中痛，每服加白芍药三分、中桂少许。如渴或口干，加葛根二分，不拘时候。升阳举经汤治经水不止，如右尺脉按之空虚，是气血俱脱，大寒之证。轻手其脉数疾，举指弦紧或涩，皆阳脱之证，阴火亦亡。见热证于口鼻眼或渴，此皆阴躁阳欲先去也。当温之、举之、升之、浮之、燥之，此法当大升浮血气，切补命门之下脱也。肉桂去皮，盛夏勿用，秋冬用白芍药红花以上各五分细辛六分人参去芦熟地黄川芎以上各一钱独活根黑附子炮制，去皮脐炙甘草以上各一钱五分羌活藁本去土防风以上各二钱白术当归黄芪柴胡以上各三钱桃仁十个，汤浸，去皮尖，细研上㕮咀，每服三钱，若病势顺，当渐加至五钱。每服水三盏，煎至一盏，空心热服。半产误用寒凉之药论妇人分娩，及半产漏下，昏冒不省，瞑目无所知觉，盖因血暴亡，有形血去，则心神无所养。心与包络者，君火、相火也，得血则安，亡血则危。火上炽，故令人昏冒。火胜其肺，瞑目不省人事，是阴血暴去，不能镇抚也。血已亏损，往往用滑石、甘草、石膏之类，乃辛甘大寒之药，能泻气中之热，是血亏泻气，乃阴亏泻阳，使二者俱伤，反为不足虚劳之病。昏迷不省者，上焦心肺之热也。此无形之热，用寒凉之药驱令下行，岂不知上焦之病，悉属于表，乃阴证也，汗之则愈，今反下之，幸而不死，暴亏气血，生命岂能久活？又不知《内经》有说：病气不足，宜补不宜泻。但瞑目之病，悉属于阴，宜汗不宜下。又不知伤寒郁冒，得汗则愈，是禁用寒凉药也。分娩半产，本气不病，是暴去其血，亡血补血，又何疑焉？补其血则神昌，常时血下降亡，今当补而升举之。心得血而养，神不昏矣。血若暴下，是秋冬之令大旺，今举而升之，以助其阳，则目张神不昏迷矣。今立一方，补血养血，生血益阳，以补手足厥阴之不足也。全生活血汤红花三分蔓荆子细辛以上各五分生地黄夏月多加之熟地黄以上各一钱藁本川芎以上各一钱五分防风诸阳既陷，何以知之？血下脱故也羌活独活炙甘草柴胡去苗当归身酒洗葛根以上各二钱白芍药升麻以上各三钱上㕮咀，每服五钱，水二盏，煎至一盏，去柤，食前，稍热服。当归附子汤治脐下冷痛，赤白带下。当归二分炒盐三分蝎梢升麻以上各五分甘草六分柴胡七分黄柏少许，为引用附子一钱干姜良姜各一钱上为粗末，每服五钱，水五盏，煎至一盏，去柤，稍热服。或为细末，酒面糊为丸亦可。调经补真汤冬后一月，微有地泥冰泮，其白带再来，阴户中寒，一服立止。独活干姜炮藁本防风苍术以上各二分麻黄不去节炙甘草人参去芦当归身白术生黄芩升麻以上各五分黄芪七分良姜泽泻羌活以上各一钱柴胡四钱杏仁二个桂枝少许白葵花七朵，去萼上㕮咀，除黄芩、麻黄各另外，都作一服，先以水三大盏半，煎麻黄一味令沸，掠去沫，入余药，同煎至一盏零七分，再入生黄芩，煎至一盏，空心服之，候一时许，可食早饭。坐药龙盐膏茴香三分枯矾五分良姜当归梢酒防己木通以上各一钱丁香木香川乌炮，以上各一钱五分龙骨炒盐红豆肉桂以上各二钱厚朴三钱延胡索五钱全蝎五个上为细末，炼蜜为丸，如弹子大，绵裹留系在外，内丸药阴户内，日易之。胜阴丹为上药力小，再取三钱，内加行性热药，项下。柴胡羌活枯白矾甘松升麻以上各一分川乌头大椒三柰子以上各五分蒜七分破故纸八分，与蒜同煮，焙干，称全蝎三个麝香少许上为细末，依前法用。回阳丹羌活全蝎升麻根甘松以上各二分草乌头水蛭炒。以上各三分大椒三柰子荜茇枯矾以上各五分柴胡川乌以上各七分炒黄盐为必用之药，去之则不效破故纸蒜以上各一钱虻虫三个，去翅足炒上为极细末，依前制用，脐下觉暖为效。柴胡丁香汤治妇人年三十岁，临经先腰脐痛甚，则腹中亦痛，经缩三两日。生地黄二分丁香四分当归身防风羌活以上各一钱柴胡一钱五分全蝎一个上件都作一服，水二盏，煎至一盏，去柤，食前稍热服。延胡苦楝汤治脐下冷撮痛，阴冷大寒，白带下。黄柏一分，为引用延胡索苦楝子以上各二分附子炮肉桂以上各三分炙甘草五分熟地黄一钱上都作一服，水二大盏，煎至一盏，食前服。桂附汤治白带腥臭，多悲不乐，大寒。黄柏为引用知母以上各五分肉桂一钱附子三钱上㕮咀，都作一服，水二盏，煎至一盏，去柤，食远热服。如少食常饱，有时似腹胀夯闷，加白芍药五分。如不思饮食，加五味子二十个。如烦恼，面上如虫行，乃胃中元气极虚，加黄芪一钱五分、人参七分、炙甘草、升麻以上各五分。人参补气汤治四肢懒倦，自汗无力。丁香末二分生甘草梢炙甘草以上各三分生地黄白芍药以上各五分熟地黄六分人参防风羌活黄柏知母当归身升麻以上各七分柴胡一钱黄芪一钱五分全蝎一个五味子二十个上剉如麻豆大，都作一服，水二盏，煎至一盏，去柤，空心稍热服。黄芪白术汤治妇人四肢沉重，自汗，上至头际颈而还，恶风，头痛，躁热。细辛三分吴茱萸川芎以上各五分柴胡升麻以上各一钱当归身一钱五分黄柏酒洗炙甘草羌活以上各二钱五味子三钱白术人参以上各五钱黄芪一两上㕮咀，每服五钱，水二大盏，生姜五片，煎至一盏，去柤，食前热服。如腹中痛不快，加炙甘草一钱，汗出不止，加黄柏一钱。白术茯苓汤治胃气弱，身重有痰，恶心欲吐。是风邪羁绊于脾胃之间，当先实其脾胃。白术白茯苓半夏以上各一两炒曲二钱麦蘖面五分，炒上㕮咀，每服五钱，水二大盏，入生姜五片，煎至一盏，去柤，不拘时服。增味四物汤治妇人血积。当归川芎芍药熟地黄京三棱干漆炒燥烟尽肉桂去皮广茂以上各等分上为粗末，每服五钱，水二大盏，煎至一盏，去柤，食前稍热服。补经固真汤白文举正室，白带常漏久矣，诸药不效。诊得心包尺脉微，其白带下流不止。叔和云：崩中日久，为白带漏下，时多白滑，血枯。崩中者，始病血崩，久则血少，复亡其阳。故白滑之物下流不止，是本经血海将枯，津液复亡，枯干不能滋养筋骨。以本部行经药为引用、为使；以大辛甘油腻之药润其枯燥，而滋益津液；以大辛热之气味药补其阳道，生其血脉；以苦寒之药泄其肺而救上；热伤气，以人参补之，以微苦温之药为佐而益元气。白葵花去萼，研烂，四分甘草炙郁李仁去皮尖，研泥柴胡以上各一钱干姜细末人参以上各二钱生黄芩细研，一钱陈皮留皮，五分上件除黄芩外，以水三盏，煎至一盏七分，再入黄芩同煎至一盏，去柤，空心热服，少时以早饭压之。温卫补血汤治耳鸣，鼻不闻香臭，口不知谷味，气不快，四肢困倦，行步欹侧，发脱落，食不下，膝冷，阴汗，带下，喉中吤吤[4]，不得卧，口舌嗌干，太息，头不可以回顾，项筋紧，脊强痛，头旋眼黑，头痛欠嚏。生地黄白术藿香黄柏以上各一分牡丹皮苍术王瓜根橘皮吴茱萸以上各二分当归身二分半柴胡人参熟甘草地骨皮以上各三分升麻四分生甘草五分黄芪一钱二分丁香一个桃仁三个葵花七朵上㕮咀，作一服用，水二大盏，煎至一盏，去柤，食前热服。立效散治妇人血崩不止。当归莲花心白绵子红花茅花以上各一两上剉如豆大，白纸裹定，泥固，炭火烧灰存性，为细末。如干血气，研血竭为引，好温酒调服，加轻粉一钱。如血崩不止，加麝香为引，好温酒调服。四圣散治妇人赤白带下。川乌炮制生白矾以上各一钱红娘子三个斑蝥十个炼蜜为丸，如皂子大，绵裹坐之。温经除湿汤十月霜冷后，四肢无力，乃痿厥，湿热在下焦也。醋心者，是浊气不下降，欲为满也。合眼麻木作者，阳道不行也。恶风寒者，上焦之分，皮肤中气不行也。开目不麻者，目开助阳道，故阴寒之气少退也。头旋眩运者，风气下陷于血分，不得伸越而作也，近火则有之。黄连一分柴胡草豆蔻神曲炒木香以上各二分麻黄不去节独活当归身黄柏以上各一分升麻五分羌活七分炙甘草人参白术猪苓泽泻以上各一钱黄芪橘皮苍术以上各二钱白芍药三钱上剉如麻豆大，分作二服，水二盏，煎至一盏，食远服。治肢节沉重、疼痛、无力之胜药也。补气升阳和中汤李正臣夫人病，诊得六脉中俱得，弦洪缓相合，按之无力。弦在上，是风热下陷入阴中，阳道不行，其证闭目则浑身麻木，昼减而夜甚，觉而开目，则麻木渐退，久则绝止，常开其目，此证不作，惧其麻木，不敢合眼，致不得眠。身体皆重，时有痰嗽，觉胸中常似有痰而不利，时烦躁，气短促而喘，肌肤充盛，饮食不减，大小便如常，惟畏其麻木，不敢合眼为最苦。观其色脉形病相应而不逆。《内经》曰：阳盛瞋[5]目而动，轻；阴病闭目而静，重。又云：诸脉皆属于目。《灵枢经》云：开目则阳道行，阳气遍布周身；闭目则阳道闭而不行，如昼夜之分。知其阳衰而阴旺也。且麻木为风，三尺之童，皆以为然，细校之则有区别耳。久坐而起，亦有麻木，为如绳缚之久，释之觉麻作而不敢动，良久则自已。以此验之，非有风邪，乃气不行。主治之，当补其肺中之气，则麻木自去矣。如经脉中阴火乘其阳分，火动于中为麻木也，当兼去其阴火则愈矣。时痰嗽者，秋凉在外、在上而作也，当以温剂实其皮毛。身重脉缓者，湿气伏匿而作也，时见躁作，当升阳助气益血，微泻阴火与湿，通行经脉，调其阴阳则已矣。非五脏六腑之本有邪也，此药主之。生甘草去肾热酒黄柏泻火除湿白茯苓除湿导火泽泻除湿导火升麻行阳助经柴胡以上各一钱苍术除湿补中草豆蔻仁益阳退外寒。以上各一钱五分橘皮当归身白术以上各二钱白芍药人参以上各三钱佛耳草炙甘草以上各四钱黄芪五钱上㕮咀，每服五钱，水二盏，煎至一盏，去柤，食远服之。麻黄桂枝升麻汤治妇人先患浑身麻木，睡觉则少减，开目则已而全愈。又证已痊，又因心中烦恼，遍身骨节疼，身体沉重，饮食减少，腹中气不运转。木香生姜以上各一分桂枝半夏陈皮草豆蔻仁厚朴黑附子黄柏以上各二分炙甘草升麻白术茯苓泽泻以上各三分黄芪麻黄不去节人参以上各五分上都作一服，水二盏，煎至一盏，去柤，食远服之。[1]红豆：即红豆蔻，为姜科植物，非赤小豆。[2]木律：亦称“木泪”，即埋在地下年代较短的“胡桐泪”。[3]腨（shuàn涮）：指小腿肚子。[4]吤（jiè借）：象声词，因喉中哽塞发出之声。[5]瞋：原作“瞑”，据《东垣十书》及《灵枢·寒热病》“阳气盛则瞋目”改。卷下大便结燥门大便结燥论《金匮真言论》云：北方黑色，入通肾，开窍于二阴，藏精于肾。又云：肾主大便，大便难者，取足少阴，夫肾主五液，津液润则大便如常。若饥饱失节，劳役过度，损伤胃气，及食辛热味厚之物而助火邪，伏于血中，耗散真阴，津液亏少，故大便结燥。然结燥之病不一，有热燥，有风燥，有阳结，有阴结，又有年老气虚津液不足而结燥者。治法云：肾恶燥，急食辛以润之。结者散之。如少阴不得大便，以辛润之；太阴不得大便，以苦泄之。阳结者，散之；阴结者，温之。仲景云：小便利而大便硬，不可攻下，以脾约丸润之。食伤太阴，腹满而食不化，腹响然不能大便者，以苦药泄之。如血燥而不能大便者，以桃仁、酒制大黄通之。风结燥而大便不行者，以麻子仁加大黄利之。如气涩而大便不通者，以郁李仁、枳实、皂角仁润之。大抵治病必究其源，不可一概用巴豆、牵牛之类下之，损其津液，燥结愈甚，复下复结，极则以至导引于下而不通，遂成不救。噫！可不慎哉！通幽汤治大便难，幽门不通，上冲吸门不开，噎塞不便，燥秘，气不得下，治在幽门，以辛润之。炙甘草红花以上各一分生地黄熟地黄以上各五分升麻桃仁泥当归身以上各一钱上都作一服，水二大盏，煎至一盏，去柤，调槟榔细末五分，稍热，食前服之。润燥汤升麻生地黄以上各二钱熟地黄当归梢生甘草大黄煨桃仁泥麻仁以上各一钱红花五分上除桃仁、麻仁另研如泥外，剉如麻豆大，都作一服，水二盏，入桃仁、麻仁泥，煎至一盏，去柤，空心，稍热服。润肠丸治脾胃中伏火，大便秘涩，或干燥闭塞不通，全不思食，及风结血秘，皆令闭塞也。以润燥和血疏风，自然通利矣。桃仁汤浸，去皮尖麻仁以上各一两当归梢大黄煨羌活以上各一钱上除桃仁、麻仁另研如泥外，捣为极细末，炼蜜为丸，如梧桐子大，每服三五十丸，空心，白汤下。如病人不大便，为大便不通而涩，其邪盛者，急加酒洗大黄以利之。如血燥而大便燥干者，加桃仁、酒洗大黄。如风结燥大便不行者，加麻仁、大黄。如风湿而大便不行，加煨皂角仁、大黄、秦艽以利之。如脉涩，觉身有气涩而大便不通者，加郁李仁、大黄以除气燥。如寒阴之病，为寒结闭而大便不通者，以《局方》中半硫丸，或加煎附子、干姜汤冰冷与之。其病虽阴寒之证，当服阳药补之。若大便不通者，亦当十服中，与一服药微通其大便，不令结闭，乃治之大法。若病人虽是阴证，或是阴寒之证，其病显躁，脉实坚，亦宜于阳药中少加苦寒之药，以去热躁，躁止勿加。如阴躁欲坐井中者，其二肾脉按之必虚，或沉细而迟，此易为辨耳，知有客邪之病，亦当从权加药以去之。麻黄白术汤治大便不通，五日一遍，小便黄赤，浑身肿，面上及腹尤甚，色黄，麻木，身重如山，沉困无力，四肢痿软，不能举动，喘促，唾清水，吐哕，痰唾白沫如胶。时躁热发，欲去衣，须臾而过振寒，项额有时如冰，额寒尤甚。头旋眼黑，目中溜火，冷泪，鼻不闻香臭，少腹急痛，当脐有动气，按之坚硬而痛。青皮去腐酒黄连以上各一分酒黄柏橘红甘草炙一半升麻以上各二分黄芪人参桂枝白术厚朴柴胡苍术猪苓以上各三分吴茱萸白茯苓泽泻以上各四分白豆蔻炒曲以上各五分麻黄不去节，五钱杏仁四个上㕮咀，分作二服，水二大盏半，先煎麻黄令沸，去沫，再入诸药，同煎至一盏，去柤，稍热，食远服。此证宿有风湿热伏于荣血之中，其木火乘于阳道为上盛，元气短少，上喘，为阴火伤其气，四肢痿，在肾水之间，乃所胜之病。今正遇冬寒，得时乘其肝木，又实其母，肺金克火凌木，是大胜必有大复。其证善恐，欠，多嚏，鼻中如有物，不闻香臭，目视，多悲，健忘，少腹急痛，通身黄，腹大胀，面目肿尤甚，食不下，痰唾涕有血，目眦疡，大便不通，并宜此药治之。升阳汤一名升阳泻湿汤治膈咽不通，逆气里急，大便不行。青皮槐子以上各二分生地黄熟地黄黄柏以上各三分当归身甘草梢以上各四分苍术五分升麻七分黄芪一钱桃仁十个，另研上㕮咀，如麻豆大，都作一服，入桃仁泥，水二大盏，煎至一盏，去柤，稍热，食前服。活血润燥丸治大便风秘、血秘，常常燥结。当归梢一钱防风三钱大黄湿纸裹煨羌活以上各一两桃仁二两，研如泥皂角仁烧存性，去皮，一两五钱。其性得湿则滑，湿滑则燥结自除麻仁二两五钱，研如泥上除麻仁、桃仁另研如泥外，为极细末，炼蜜为丸，如梧桐子大，每服五十丸，白汤下。三两服后，须以苏麻子粥，每日早晚食之，大便日久不能结燥也。以瓷器盛之，纸封无令见风。润肠汤治大肠结燥不通。生地黄生甘草以上各一钱大黄煨熟地黄当归梢升麻桃仁麻仁以上各一钱红花三分上㕮咀，水二盏，煎至一盏，去柤，食远温服。小便淋闭门小便淋闭论《难经》云：病有关有格，关则不得小便。又云：关无出之谓，皆邪热为病也。分在气在血而治之，以渴与不渴而辨之。如渴而小便不利者，是热在上焦肺之分，故渴而小便不利也。夫小便者，是足太阳膀胱经所主也，长生于申，申者，西方金也，肺合生水，若肺中有热，不能生水，是绝其水之源。经云：虚则补其母。宜清肺而滋其化源也，故当从肺之分，助其秋令，水自生焉。又如雨、如露、如霜，皆从天而降下也，乃阳中之阴，明秋气自天而降下也。且药有气之薄者，乃阳中之阴，是感秋清肃杀之气而生，可以补肺之不足，淡味渗泄之药是也。茯苓、泽泻、琥珀、灯心、通草、车前子、木通、瞿麦、萹蓄之类，以清肺之气，泄其火，资水之上源也。如不渴而小便不通者，热在下焦血分，故不渴而大燥，小便不通也。热闭于下焦者，肾也，膀胱也，乃阴中之阴，阴受热邪，闭塞其流。易上老云：寒在胸中，遏绝不入，热在下焦，填塞不便，须用感北方寒水之化，气味俱阴之药，以除其热，泄其闭塞。《内经》云：无阳则阴无以生，无阴则阳无以化。若服淡渗之药，其性乃阳中之阴，非纯阳之剂，阳无以化，何能补重阴之不足也？须用感地之水运而生，太苦之味，感天之寒药而生大寒之气，此气味俱阴，乃阴中之阴也。大寒之气，人禀之生膀胱；寒水之运，人感之生肾。此药能补肾与膀胱，受阳中之阳，热火之邪，而闭其下焦，使小便不通也。夫用大苦寒之药，治法当寒因热用。又云：必伏其所主，而先其所因。其始则气同，其终则气异也。通关丸一名滋肾丸治不渴而小便闭，热在下焦血分也。黄柏去皮，剉，酒洗，焙知母剉，酒洗，焙干。以上各一两肉桂五分上为细末，熟水为丸，如梧桐子大，每服一百丸，空心，白汤下。顿两足，令药易下行故也。如小便利，前阴中如刀刺痛，当有恶物下为验。清肺饮子治渴而小便闭涩不利，邪热在上焦气分。灯心一分通草二分泽泻瞿麦琥珀以上各五分萹蓄木通以上各七分车前子炒，一钱茯苓去皮，二钱猪苓去皮，三钱上为粗末，每服五钱，水一盏半，煎至一盏，稍热，食远服。或《局方》八正散、五苓散，亦宜服之。导气除燥汤治小便闭塞不通，乃血涩致气不通而窍涩也。茯苓去皮滑石炒黄。以上各二钱知母细剉，酒洗泽泻以上各三钱黄柏去皮，酒洗，四钱上㕮咀，每服五钱，水三盏，煎至一盏，去柤，稍热，空心服。如急闭，不拘时服。肾疸汤治肾疸，目黄，甚至浑身黄，小便赤涩。羌活防风藁本独活柴胡以上各五分升麻五钱以上治肾疸，目黄，浑身黄。白茯苓二分泽泻三分猪苓四分白术五分苍术一钱以上治小便赤涩。黄柏二分人参三分葛根五分神曲六分甘草三钱上剉如大豆大，分作二服，水三盏，煎至一盏，去柤，稍热，食前服。痔漏门痔漏论《内经》曰：因而饱食，筋脉横解，肠澼为痔。夫大肠，庚也，主津，本性燥，清肃杀之气，本位主收，其所司行津，以从足阳明，旺则生化万物者也。足阳明为中州之土，若阳衰亦殒杀万物。故曰万物生于土而归于土者是也。以手阳明大肠司其化焉，既在西方本位，为之害蜚，司杀之府。因饱食行房忍泄，前阴之气归于大肠，木乘火势而侮燥金，故火就燥也，大便必闭。其疾甚者，当以苦寒泻火，以辛温和血润燥，疏风止痛，是其治也。以秦艽、当归梢和血润燥；以桃仁润血；以皂角仁除风燥；以地榆破血；以枳实之苦寒补肾，以下泄胃实；以泽泻之淡渗，使气归于前阴，以补清燥受胃之湿邪也；白术之苦甘，以苦补燥气之不足，其甘味以泻火而益元气也。故曰：甘寒泄火，乃假枳实之寒也。古人用药，为下焦如渎。又曰：在下者引而竭之，多为大便秘涩，以大黄推去之，其津血益不足，以当归和血，及油润之剂，大便自然软利矣。宜作剉汤以与之，是下焦有热，以急治之之法也。以地榆酸苦而坏胃，故宿食消尽，空心作丸服之。秦艽白术丸治痔疾，并痔漏有脓血，大便燥硬而作疼，痛不可忍。秦艽去芦桃仁汤浸，去皮尖皂角仁烧存性。以上各一两当归梢酒浸泽泻枳实麸炒黄白术以上各五钱地榆三钱上为细末，和桃仁泥研匀，煎熟汤打面糊为丸，如鸡头仁大，令药光滑，焙干。每服五七十丸，白汤下，空心服，待少时以美膳压之。忌生冷硬物、冷水冷菜之类，并湿面酒及辣辛热大料物之类，犯之则药无验也。秦艽苍术汤治痔疾若破，谓之痔漏，大便秘涩，必作大痛。此由风热乘食饱不通，气逼大肠而作也。受病者，燥气也，为病者，胃湿也。胃刑大肠，则化燥火，以乘燥热之实，胜风附热而来，是湿热风燥四气而合，故大肠头成块者，湿也，作大痛者，风也。若大便燥结者，主病兼受火邪，热结不通也。去此四者，其西方肺主诸气，其体收下，亦助病为邪，须当破气药兼之，治法全矣。以剉汤与之，其效如神。秦艽去芦桃仁汤浸，去皮，另研皂角仁烧存性，另研。各一钱苍术制防风以上各七分黄柏去皮，酒洗，五分当归梢酒洗泽泻以上各三分梭身槟榔一分，另研大黄少许，虽大便过涩亦不可多用上除槟榔、桃仁、皂角仁三味外，余药㕮咀如麻豆大，都作一服，水三盏，煎至一盏二分，去柤，入槟榔等三味末，再上火煎至一盏，空心热服。待少时以美膳压之，不犯胃气也。服药日忌生冷硬物及酒、湿面、大料物、干姜之类，犯之则其药无效。如有白脓，加白葵花头五朵，去萼心，青皮半钱，不去白，入正药中同煎。木香三分，为细末，同槟榔等三味依前煎服饵。古人治此疾多以岁月除之，此药一服则愈。七圣丸治大肠疼痛不可忍。叔和云：积气生于脾脏旁，大肠疼痛阵难当，渐交稍泻三焦火，莫谩多方立纪纲。羌活一两郁李仁汤浸，去皮另研，一两五钱大黄八钱，煨槟榔桂去皮木香川芎以上各五钱上除郁李仁另研入外，共为细末，炼蜜为丸，如梧桐子大。每服三五十丸，白汤下，食前，取大便微利，一服而愈。切禁不得多利大便，其痛滋甚。秦艽防风汤治痔漏，每日大便时发疼痛。如无疼痛者，非痔漏也。此药主之。秦艽防风当归身白术以上各一钱五分炙甘草泽泻以上各六分黄柏五分大黄煨橘皮以上各三分柴胡升麻以上各二分桃仁三十个红花少许上剉如麻豆大，都作一服，水三盏，煎至一盏，去柤，稍热空心服之。避风寒，忌房事、酒、湿面、大辛热物。秦艽羌活汤治痔漏成块下垂，不任其痒。羌活一钱二分秦艽黄芪以上各一钱防风七分升麻炙甘草麻黄柴胡以上各五分藁本三分细辛少许红花少许上剉如麻豆大，都作一服，水二盏，煎至一盏，去柤，空心服之。忌风寒处大小便。当归郁李仁汤治痔漏大便硬，努出大肠头，下血，苦痛不能忍。郁李仁皂角仁以上各一钱枳实七分秦艽麻仁当归梢生地黄苍术以上各五分大黄煨泽泻以上各三分上剉如麻豆大，除皂角仁别为末，水三盏，煎至一盏，去柤，入皂角仁末调，空心食前服之。忌如前。红花桃仁汤治痔漏经年，因而饱食，筋脉横解，肠澼为痔，治法当补北方，泻中央。黄柏一钱五分生地黄一钱泽泻八分苍术六分当归梢汉防己防风梢猪苓以上各五分麻黄二分红花半分桃仁十个上剉如麻豆大，水三盏，煎至一盏，去柤，稍热，食前服之。忌如前。秦艽当归汤治痔漏，大便结燥疼痛。大黄煨，四钱秦艽枳实以上各一钱泽泻当归梢皂角仁白术以上各五分红花少许桃仁二十个上都作一服，水三盏，煎至一盏，去柤，食前热服。忌如前。阴痿阴汗门阴痿阴汗及臊臭论一富者前阴臊臭，又因连日饮酒，腹中不和，求先师治之。曰：夫前阴者，足厥阴肝之脉络循阴器，出其挺末。凡臭者，心之所主，散入五方为五臭，入肝为臊，此其一也。当于肝经中泻行间，是治其本，后于心经中泻少冲，乃治其标。如恶针，当用药除之。酒者，气味俱阳，能生里之湿热，是风湿热合于下焦为邪。故经云：下焦如渎。又云：在下者，引而竭之。酒是湿热之水，亦宜决前阴以去之。龙胆泻肝汤治阴部时复热痒及臊臭。柴胡梢泽泻以上各一钱车前子木通以上各五分生地黄当归梢草龙胆以上各三分上剉如麻豆大，都作一服，水三盏，煎至一盏，去柤，空心稍热服，便以美膳压之。此药柴胡入肝为引用。泽泻、车前子、木通淡渗之味利小便，亦除臊气，是名在下者，引而竭之。生地黄、草龙胆之苦寒泻酒湿热，更兼车前子之类以撤肝中邪气。肝主血，用当归以滋肝中血不足也。清震汤治小便溺黄，臊臭淋沥，两丸如冰，阴汗浸多。羌活酒黄柏以上各一钱升麻柴胡苍术黄芩以上各五分泽泻四分麻黄根猪苓防风以上各三分炙甘草当归身藁本以上各二分红花一分上剉如麻豆大，都作一服，水二盏，煎至一盏，去柤，临卧服。大忌酒、湿面。固真汤一名正元汤治两丸冷，前阴痿弱，阴汗如水，小便后有余滴，尻臀并前阴冷，恶寒而喜热，膝下亦冷。升麻羌活柴胡以上各一钱炙甘草草龙胆泽泻以上各一钱五分黄柏知母以上各二钱上剉如麻豆大，分作二服，水二盏，煎至一盏，去柤，空心稍热服，以早饭压之。清魂汤一名柴胡胜湿汤治两外肾冷，两髀阴汗，前阴痿，阴囊湿痒臊气。柴胡生甘草酒黄柏以上各二钱升麻泽泻以上各一钱五分当归梢羌活麻黄根汉防己草龙胆茯苓以上各一钱红花少许五味子二十个上剉如麻豆大，分作二服，水二盏，煎至一盏，去柤，食前，稍热服。忌酒、湿面、房事。椒粉散治前阴两丸湿痒痛，秋冬甚，夏月减。肉桂二分小椒当归梢猪苓以上各三分蛇床子黑狗脊以上各五分麻黄根一钱轻粉少许红花少许斑蝥两枚上为末，干糁上，避风寒冷湿处坐卧。补肝汤治前阴冰冷并阴汗，两脚痿弱无力。黄芪七分炙甘草五分升麻猪苓以上各四分白茯苓葛根人参以上各三分柴胡羌活陈皮连翘当归身黄柏炒泽泻苍术曲末知母防风以上各二分上剉如麻豆大，都作一服，水二大盏，煎至一盏，去柤，空心，稍热服。忌酒、湿面。温肾汤治面色痿黄，身黄，脚痿弱无力，阴汗。柴胡麻黄根以上各六分白茯苓白术酒黄柏猪苓升麻以上各一钱苍术防风以上各一钱五分泽泻二钱上分作二服，每服水二大盏，煎至一盏，去柤，食前，稍热服，一时辰许方食。延胡丁香丸一名丁香疝气丸治脐下撮急疼痛，并周身皆急病，小便频数，及五脉急，独肾脉按之不急，皆虚无力，名曰肾疝。羌活三钱当归茴香以上各二钱延胡索麻黄根节肉桂以上各一钱丁香木香甘草川乌头各五分防己三分蝎十三个上为细末，酒煮面糊为丸，如鸡头大，每服五十丸，空心，盐白汤服。泻痢门诃子皮散癸卯冬，白枢判家一老仆，面尘脱色，神气特弱，病脱肛日久，服药未验，复下赤白脓痢，作里急后重，白多赤少，不任其苦，以求其治。曰：此非肉食膏粱，必多蔬食或饮食不节，天气虽寒，衣盖犹薄，不禁而肠头脱下者，寒也。真气不禁，形质不收，乃血滑脱也，此乃寒滑气泄不固，故形质下脱也。当以涩去其脱而除其滑，微酸之味，固气上收，以大热之剂而除寒补阳，以补气之药升阳益气。御米壳去蒂萼，蜜炒橘皮以上各五分干姜炮，六分诃子煨，去核，七分上为细末，都作一服，水二盏，煎至一盏，和柤，空心热服。升麻补胃汤治宿有阳明血证，因五月间大热吃杏，肠澼下血，唧[1]远散漫如筛，腰沉沉然，腹中不痛，血色紫黑，病名湿毒肠澼，属阳明少阳经血证也。白芍药一钱五分升麻羌活黄芪以上各一钱生地黄熟地黄独活牡丹皮炙甘草柴胡防风以上各五分当归身葛根以上各三分肉桂少许上剉如麻豆大，分作二服，每服水二盏，煎至一盏，去柤，食前，稍热服。升阳去热和血汤治肠澼下血，另作一派，其血唧出有力而远射，四散如筛，肠中血下行，腹中大作痛，乃阳明气冲，热毒所作也。当升阳去湿热，和血脉，是其治也。橘皮二分熟地黄当归身苍术秦艽肉桂以上各三分生地黄牡丹皮生甘草以上各五分升麻七分熟甘草黄芪以上各一钱白芍药一钱五分上㕮咀，都作一服，水四盏，煎至一盏，去柤，空心，稍热服，立效。益智和中汤治肠澼下血，或血色紫黑，腹中痛，腹皮恶寒，右手关脉弦，按之无力，而喜热物熨之，内寒明矣。肉桂一分桂枝四分牡丹皮柴胡葛根益智仁半夏以上各五分当归身炙甘草黄芪升麻以上各一钱白芍药一钱五分干姜少许上为粗末，都作一服，水三盏，煎至一盏，去柤，食后温服。芍药柏皮丸治湿热恶痢、血痢频并窘痛，无问脓血，并皆治之。芍药黄柏以上各一两当归黄连以上各五钱上为末，饭为丸，如鸡头大，每服五七十丸，食前，米饮汤下。忌油腻、湿面等物。和中益胃汤治太阴阳明腹痛，大便常泄，若不泄即秘而难见，在后传作湿热毒，下鲜红血，腹中微痛，胁下急缩，脉缓而洪弦，中之下得之，按之空虚。苏木一分藁本益智仁以上各二分熟地黄炙甘草以上各三分当归身四分柴胡升麻以上各五分上㕮咀，都作一服，水二盏，煎至一盏，去柤，空心温服。槐花散治肠澼下血，湿毒下血。川芎四分槐花青皮荆芥穗熟地黄白术以上各六分当归身升麻以上各一钱上为细末，每服三钱，米饮汤调下，食前。忌酒、湿面、生冷硬物。茯苓汤治因伤冷饭水泄，一夜走十行，变作白痢，次日其痢赤白，腹中[2]痛，减食，热躁，四肢沉困无力。生黄芩三分当归身四分肉桂炙甘草以上各五分猪苓茯苓以上各六分泽泻一钱芍药一钱五分苍术生姜升麻柴胡以上各二钱上㕮咀，如麻豆大，分作二服，每服水二盏，煎至一盏，去柤，稍热，食前服之。黄芪补胃汤治一日大便三四次，溏而不多，有时作泄，腹中鸣，小便黄。黄芪柴胡当归身益智橘皮以上各三分升麻六分炙甘草二钱红花少许上㕮咀，都作一服，水二盏，煎至一盏，去柤，稍热，食前服之。升阳除湿汤自下而上者，引而去之。苍术一钱柴胡羌活防风升麻神曲泽泻猪苓以上各五分炙甘草陈皮麦蘖面以上各三分上都作一服，水二盏，煎至一盏，去柤，空心服之。如胃寒肠鸣，加益智仁、半夏各五分，生姜三片，枣一枚同煎，至非肠鸣不得用。人参益胃汤治头闷，劳动则微痛，不喜饮食，四肢怠惰，躁热短气，口不知味，腹鸣，大便微溏，身体昏闷，觉渴，不喜冷物。黄芪甘草当归梢益智以上各二分人参黄芩柴胡半夏白术以上各三分陈皮升麻以上各五分苍术一钱五分红花少许上都作一服，水二盏，煎至一盏，去柤，稍热，食前服之。升麻补胃汤治因内伤服牵牛、大黄食药，泄泻过多，腹中大痛。甘草七分升麻柴胡草豆蔻黄芪以上各五分半夏三分当归身干姜以上各二分红花少许上都作一服，水二盏，煎至一盏，去柤，稍热，食远服之。疮疡门散肿溃坚汤治马刀疮，结硬如石，或在耳下至缺盆中，或肩上，或于胁下，皆手足少阳经中。及瘰疬遍于颏，或至颊车，坚而不溃，在足阳明经中所出。或二证疮已破，流脓水，并皆治之。黄芩八钱，酒洗，炒一半，生用一半草龙胆酒洗。各炒四遍瓜蒌根剉碎，酒洗黄柏酒制酒知母桔梗昆布以上各五钱柴胡四钱炙甘草京三棱酒洗广茂酒洗，炒连翘以上各三钱葛根白芍药当归梢黄连以上各二钱升麻六分上㕮咀，每服六钱，水二盏零八分，先浸多半日，煎至一盏，去柤，食后热服。于卧处伸足在高处，头低垂，每含一口作十次咽，服毕依常安卧，取药在膈上停蓄故也。另攒半料作细末，炼蜜为丸，如绿豆大，每服百余丸，用此药汤留一口送下，或加海藻五钱炒亦妙。升阳调经汤治瘰疬绕颈，或至颊车，此皆由足阳明胃经中来。若疮深远，隐曲肉底，是足少阴肾经中来，乃戊脾传于癸肾，是夫传于妻，俱作块子坚硬，大小不等，并皆治之。或作丸亦可。升麻八钱葛根草龙胆酒制黄芩酒制广茂酒洗，炒京三棱酒洗，炒炙甘草黄连酒洗连翘桔梗以上各五钱生黄芩四钱当归梢芍药以上各三钱黄柏酒洗，二钱知母酒洗，炒，一两上另称一半作末，炼蜜为丸，如绿豆大，每服百余丸。一半作㕮咀，每服五钱，若能食，大便硬，可旋加至七八钱，水二盏，先浸半日，煎至一盏，去柤，临卧热服。足高去枕仰卧，噙一口作十次咽之，留一口在后送下丸药，服毕其卧如常。连翘散坚汤治耳下或至缺盆或肩上生疮，坚硬如石，动之无根，名曰马刀，从手足少阳经中来也。或生两胁，或已流脓，作疮未破，并皆治之。柴胡一两二钱草龙胆酒洗四次土瓜根酒制，以上一两黄芩酒炒二次，七钱当归梢生黄芩广茂京三棱同广茂酒炒连翘芍药以上各五钱炙甘草三钱黄连酒炒二次苍术以上各二钱上另称一半为细末，炼蜜为丸，如绿豆大，每服百余丸。一半㕮咀，每服五钱，水二盏，先浸多半日，煎至一盏，去柤，临卧热服。去枕仰卧，每口作十次咽之，留一口送下丸药，服毕卧如常，更以后药涂之。龙泉散龙泉粉炒瓦粉广茂京三棱酒洗，炒昆布以上各五钱上同为细末，煎熟水调涂之，用此药去疾尤速。救苦化坚汤治瘰疬、马刀挟瘿。从耳下或耳后下颈至肩上，或入缺盆中，乃手足少阳之经分。其瘰疬在颏下，或至颊车，乃足阳明之经分，受心脾之邪而作也。今将二证合而治之。黄芪一钱护皮毛间腠理虚，及活血脉生血，亦疮家圣药也。又能补表，实元气之弱也。人参三分补肺气之药也，如气短不调及喘者加之。炙甘草五分能调中和诸药，泻火益胃气，亦能去疮邪。真漏芦升麻以上各一钱葛根五分此三味俱足阳明本经药也。连翘一钱此一味，十二经疮中之药，不可无也。能散诸血结气聚，此疮家之神药也。牡丹皮三分去肠胃中留滞宿血。当归身生地黄熟地黄以上各三分此三味，诸经中和血、生血、凉血药也。白芍药三分如夏月倍之，其味酸，其气寒，能补中益肺之虚弱，治腹中痛必用之，冬寒则不可用。肉桂二分大辛热，能散结积，阴证疮疡须当少用之，此寒因热用之意。又为寒阴覆盖其疮，用大辛热以消浮冻之气，如有烦躁者去之。柴胡八分功同连翘，如疮不在少阳经则去之。鼠黏子三分无肿不用。羌活一钱独活防风以上各五分此三味必关手足太阳证，脊痛项强，不可回视，腰似折，项似拔者是也。其防风一味辛温，若疮在膈以上，虽无手足太阳经证，亦当用之，为能散结，去上部风邪，病人身拘急者，风也。昆布二分其味大咸，若疮坚硬结硬者宜用，咸能软坚。京三棱煨，二分广茂煨，三分此二味若疮坚硬甚者用之，如不坚硬勿用。益智仁二分如唾多者，胃不和也，或病人吐沫、吐食、胃上寒者加之，无则去之。大麦蘖面一钱治腹中缩急，兼能消食补胃。神曲末炒黄色，二分为食不消化故也。黄连去须，三分以治烦闷。黄柏炒，三分如有热，或腿脚无力加。如有躁烦欲去衣者，肾中伏火也，更宜加之。无此证勿用。厚朴三钱二分，姜制如腹胀者加之，无则勿用。上为细末，汤浸蒸饼和丸，捻作饼子，日干，捣如米粒大，每服三钱，白汤下。如气不顺加橘皮，甚者加木香少许。量病人虚实，临时斟酌与之，无令药多，妨其饮食，此治之大法也。如止在阳明分为瘰疬者，去柴胡、鼠黏子二味，余皆用之。如在少阳分为马刀、挟瘿者，去独活、漏芦、升麻、葛根，更加瞿麦穗三分。如本人素气弱，其病势来时气盛而不短促者，不可考其平素，宜作气盛而从病变之权也，宜加黄芩、黄连、黄柏、知母、防己之类，视邪气在上中下三处。假令在上焦，加黄芩，一半酒洗，一半生用；在中焦，加黄连，一半酒洗，一半生用；在下焦，则加酒制黄柏、知母、防己之类，选而用之。如本人大便不通而滋其邪盛者，加酒制大黄以利。如血燥而大便燥干者，加桃仁、酒制大黄二味。如风结燥不行者，加麻仁、大黄。如风涩而大便不行，加煨皂角仁、大黄、秦艽以利之。如脉涩，觉身有气涩而大便不通者，加郁李仁、大黄以除气燥也。如阴寒之病，为寒结闭而大便不通，以《局方》中半硫丸，或加煎附子、干姜，冰冷与之。大抵用药之法，不惟疮疡一说，诸疾病量人素气弱者，当去苦寒之药，多加人参、黄芪、甘草之类，泻火而先补其元气，余皆仿此。柴胡连翘汤治男子妇人马刀疮。中桂三分当归梢一钱五分鼠黏子二钱炙甘草酒黄柏生地黄以上各三钱柴胡黄芩炒酒知母连翘以上各五钱瞿麦穗六钱上剉如麻豆大，每服五钱，水二大盏，煎至一盏，去柤，稍热，食后服之。鼠黏子汤治耳痛生疮。昆布苏木生甘草蒲黄草龙胆以上各一分鼠黏子连翘生地黄当归梢黄芩炙甘草黄连以上各二分柴胡黄芪以上各三分桔梗三钱桃仁三个红花少许上剉如麻豆大，都作一服，水二盏，煎至一盏，去柤，稍热，食后服。忌寒药利大便。净液汤一名连翘防风汤治皮肤痒，腋下疮，背上疮，耳聋耳鸣。桂枝二分连翘生地黄桔梗升麻甘草以上各五分当归梢七分麻黄草豆蔻仁羌活防风柴胡苍术以上各一钱酒黄芩一钱红花少许上剉如麻豆大，都作一服，水二盏，煎至一盏，去柤，食后热服。消肿汤治马刀疮。鼠黏子炒黄连以上各五分当归梢甘草以上各一钱瓜蒌根黄芪以上各一钱五分生黄芩柴胡以上各二钱连翘三钱红花少许上㕮咀，每服五钱，水二盏，煎至一盏，去柤，稍热，食后服。忌酒、湿面。内托羌活汤治足太阳经中左右尺脉俱紧，按之无力，尻臀生痈，坚硬，肿痛大作。肉桂三分连翘炙甘草苍术橘皮以上各五分当归梢防风藁本以上各一钱黄芪一钱五分黄柏酒制羌活以上各二钱上㕮咀，都作一服，水二盏，酒一盏，煎至一盏，去柤，稍热，空心服。以夹衣盖痈上，使药力行罢，去盖之衣。升麻托里汤治妇人两乳间出黑头疮，疮顶陷下，作黑眼子，其脉弦洪，按之细小。黄柏二分肉桂三分鼠黏子五分黄芪炙甘草当归身以上各一钱连翘升麻葛根以上各一钱五分上㕮咀，都作一服，水一大盏，酒半盏，同煎至一盏，去柤，稍热，食后服。内托黄芪汤贾德茂小男，于左大腿近膝股内出附骨痈，不辨肉色，漫肿，皮泽木硬，疮势甚大。其左脚乃肝之髀上也，更在足厥阴肝经之分，少侵足太阴脾经之分，其脉左三部细而弦，按之洪缓微有力，此药主之。生地黄一分黄柏二分肉桂三分羌活五分当归梢七分半土瓜根酒制柴胡梢以上各一钱连翘一钱三分黄芪二钱上㕮咀，都作一服，酒一盏，水二盏，煎至一盏，去柤，空心热服。柴胡通经汤治小儿项侧有疮，坚而不溃，名曰马刀疮。柴胡连翘当归梢生甘草黄芩鼠黏子京三棱桔梗以上各二分黄连五分红花少许上剉如麻豆大，都作一服，水二大盏，煎至一盏，去柤，稍热，食后服。忌苦药泄大便。白芷升麻汤尹老家素贫寒，形志皆苦，于手阳明大肠经分出痈，幼小有㿗疝，其臂外皆肿痛，在阳明左右，寸脉皆短，中得之俱弦，按之洪缓有力。此痈得自八风之变，以脉断之，邪气在表。其证大小便如故，饮食如常，腹中和，口知味，知不在里也。不恶风寒，只热燥，脉不浮，知不在表也。表里既和，邪气在经脉之中。《内经》云：凝于经络为疮痈，其痈出身半以上，故风从上受之。故知是八风之变为疮者也，故治其寒邪，调其经脉中血气，使无凝滞而已。炙甘草一分升麻桔梗以上各五分白芷七分当归梢生地黄以上各一钱生黄芩一钱五分酒黄芩连翘黄芪以上各二钱中桂少许红花少许上㕮咀，分作二服，酒水各一大盏半，同煎至一盏，去柤，稍热，临卧服，一服而愈。保生救苦散治火烧，或热油烙，及脱肌肉者。生寒水石大黄火煨黄柏油炒，以上各等分上为细末，用油调涂之，或干用此药涂之，其痛立止，日近完复，永无破伤风之患。一上散治诸般疥癣必效。雄黄通明手呵破者黑狗脊蛇床子炒熟硫黄以上各五钱寒水石六钱斑蝥十三，去翅足、毛，先研碎上另研雄黄、硫黄、寒水石如粉，次入斑蝥和蛇床子、黑狗脊为细末，同研匀，先洗疥癣，令汤透去痂，油调手中擦热，以鼻中嗅三两次擦上，可一上即愈。如痛甚及肿满高起者，加寒水石一倍。如不苦痒，只加黑狗脊。如微痒，只加蛇床子。如疮中有虫，加雄黄。如喜火炙汤浴者，加硫黄。圣愈汤治诸恶疮血出多而心烦不安，不得睡眠，亡血故也，以此药主之。生地黄熟地黄川芎人参以上各三分当归身黄芪以上各五分上㕮咀，如麻豆大，都作一服，水二大盏，煎至一盏，去柤，稍热，无时服。独圣散治汤泡破，火烧破，疮毒疼痛。生白矾上为细末，芝麻油调，扫疮破处，不拘时候。黄芪肉桂柴胡酒煎汤治附骨痈，坚硬漫肿，不辨肉色，行步作痛，按之大痛。黄芪当归梢以上各二钱柴胡一钱五分鼠黏子炒连翘肉桂以上各一钱升麻七分炙甘草黄柏以上各五分上㕮咀，好糯酒一大盏半，水一大盏半，同煎至一大盏，去柤，空心温服。少时便以早饭压之，不致大热上攻中上二焦也。杂病门安神丸治心神烦乱，怔忡，兀兀欲吐，胸中气乱而热，有似懊之状，皆膈上血中伏火，蒸蒸然不安。宜用权衡法以镇阴火之浮越，以养上焦之元气。经云：热淫所胜，治以甘寒，以苦泻之。以黄连之苦寒去心烦、除湿热为君；以甘草、生地黄之甘寒泻火补气、滋生阴血为臣；以当归补血不足；以朱砂纳浮留之火而安神明也。黄连一钱五分，酒洗朱砂一钱，水飞酒生地黄酒当归身炙甘草以上各五分上件除朱砂水飞外，捣四味为细末，同和匀，汤浸蒸饼为丸，如黍米大，每服十五丸，津唾咽下，食后。朱砂安神丸治心烦懊，心乱怔忡，上热，胸中气乱，心下痞闷，食入反出。朱砂四钱黄连五钱生甘草二钱五分上为末，汤浸蒸饼为丸，如黍米大，每服十丸，食后，津唾咽下。补气汤治皮肤间有麻木，乃肝气不行故也。白芍药橘皮不去白。各一两五钱炙甘草黄芪以上各一两泽泻五钱上㕮咀，每服一两，水二盏，煎至一盏，去柤，温服。当归补血汤治妇人肌热，躁热，目赤面红，烦渴引饮，昼夜不息，其脉洪大而虚，重按全无。《内经》曰：脉虚血虚，脉实血实。又云：血虚发热，证象白虎，惟脉不长实为辨也，若误服白虎汤必死。此病得之于饥困劳役。黄芪一两当归身二钱，酒制上㕮咀，都作一服，水二盏，煎至一盏，去柤，稍热，空心服。柴胡升麻汤治男子妇人四肢发热，肌热，筋骨热，表热如火燎，以手扪之烙人手。夫四肢者，属脾土也。热伏地中，此病多因血虚而得之，又有胃虚过食冷物，郁遏阳气于脾土之中，此药主之。升麻葛根独活羌活白芍药人参以上各五钱炙甘草柴胡以上各三钱防风二钱五分生甘草二钱上㕮咀，每服五钱，水二大盏，煎至一盏，去柤，热服。忌寒冷之物。火郁汤治五心烦热，是火郁于地中，四肢者，脾土也，心火下陷于脾土之中，郁而不得伸，故经云：火郁则发之。升麻葛根柴胡白芍药以上各一两防风甘草以上各五钱上㕮咀，每服五钱，水二大盏，入连须葱白三寸，煎至一盏，去柤，稍热，不拘时候服。小黄丸化痰涎，和胃气，除湿，治胸中不利。黄芩一两半夏汤浸，姜制白术以上各五钱陈皮青皮去白黄芪以上各三钱泽泻二钱干姜一钱五分上为末，汤浸蒸饼为丸，如绿豆大，每服五十丸，食远，温水下。黄芩利膈丸除胸中热，利膈上痰。生黄芩炒黄芩以上各一两半夏黄连泽泻以上各五钱南星枳壳陈皮以上各三钱白术二钱白矾五分上为末，汤浸蒸饼为丸，如梧桐子大，每服三五十丸，食远，温水下。忌酒、湿面。补益肾肝丸治目中流火，视物昏花，耳聋耳鸣，困倦乏力，寝汗恶风，行步不正，两足欹侧，卧而多惊，脚膝无力，腰以下消瘦。柴胡羌活生地黄苦参炒防己炒，以上各五分附子肉桂以上各一钱当归身二钱上为细末，熟水为丸，如鸡头仁大，每服五十丸，食前，温水下。太阳经嚏药防风二分羌活三分红豆二个上为细末，鼻内㗜之。麻黄茱萸汤治胸中痛，头痛，食减少，咽嗌不利，右寸脉弦急。麻黄羌活以上各五分吴茱萸黄芪升麻以上各三分黄芩当归黄柏藁本以上各二分川芎蔓荆子柴胡苍术黄连半夏以上各一分细辛少许红花少许上剉如麻豆大，都作一服，水二盏，煎至一盏，去柤，稍热服，食后。黄芪汤治表虚恶风寒。黄芪五钱甘草三钱香白芷二钱五分藁本升麻以上各二钱草豆蔻橘皮以上各一钱五分麻黄当归身以上各一钱莲花青皮七分柴胡六分黄柏少许上㕮咀，每服五钱，水二盏，煎至一盏，去柤，不拘时服。除湿补气汤一名清神补气汤治两腿麻木，沉重无力，多汗喜笑，口中涎下，身重如山，语声不出，右寸脉洪大。升麻六钱苍术四钱酒黄柏柴胡黄芪以上各三钱酒知母藁本生甘草当归以上各二钱五味子陈皮以上各一钱五分上剉如麻豆大，每服五钱，水二盏，煎至一盏，去柤，空心服之，待少时以早饭压之。参归汤补气血俱不足。黄芪七分甘草生地黄以上各五分柴胡草豆蔻仁升麻以上各四分当归身三分熟地黄人参以上各二分益智仁少许红花少许上剉如麻豆大，都作一服，水二盏，煎至一盏，去柤，食远服。升阳汤治阳跷痫疾，足太阳经寒，恐则气下行，宜升阳气。炙甘草五钱麻黄不去节防风以上各八钱羌活一两五钱上㕮咀，每服五钱，水二盏，煎至一盏，去柤，稍热，空心服之。自汗门自汗论或问湿之与汗为阴乎？为阳乎？曰：西南坤土也，在人则为脾胃也。人之汗，犹天地之雨也，阴滋其湿则为雾露、为雨也。阴湿下行，地之气也，汗多则亡阳，阳去则阴胜也，甚为寒中。湿胜则音声如从瓮中出，湿若中水也。相法家有说：土音如居深瓮里，言其壅也、远也、不出也，以明其湿，审矣。又知此二者亦为阴寒也。《内经》云：气虚则外寒。虽见热中，蒸蒸为汗，终传大寒。知始为热中，表虚亡阳，不任外寒，终传寒中，多成痹塞矣。色以候天，脉以候地，形者，乃候地之阴阳也。故以脉气候之，皆有形无形之可见者也。调卫汤治湿胜自汗，补卫气虚弱，表虚不任风寒。黄芪麻黄根以上各一钱羌活七分生甘草当归梢生黄芩半夏姜制。以上各五分麦门冬生地黄以上各三分猪苓二分苏木红花以上各一分五味子七个上剉如麻豆大，都作一服，水二盏，煎至一盏，去柤，稍热服。中风证必自汗，不得重发其汗。清燥汤治六月、七月间湿令大行，子能令母实而热旺，湿热相合，必刑庚大肠，寒冷以救之。燥金受湿热之邪，绝寒水生化之源，源绝则肾亏，痿厥之病大作，腰以下痿软瘫痪，不能动，行步不正，两足欹侧，此药主之。黄芪一钱五分橘皮白术泽泻以上各五分人参白茯苓升麻以上各三分炙甘草麦门冬当归身生地黄神曲末猪苓以上各二分柴胡酒黄柏黄连苍术以上各一分五味子九个上剉如麻豆大，每服五钱，水二盏，煎至一盏，去柤，空心热服。当归六黄汤治盗汗之圣药也。当归生地黄熟地黄黄柏黄芩黄连以上各等分黄芪加一倍上为粗末，每服五钱，水二盏，煎至一盏，食前服，小儿减半服之。红豆散治头重如山，此湿气在头也。麻黄根炒，五钱苦丁香五分羌活炒连翘炒，以上各三分红豆十个上为细末，鼻内㗜之。活血通经汤灵寿县董监军，癸卯冬大雪时，因事到真定，忽觉有风气暴至，诊候得六脉俱弦甚，按之洪实有力，其证手挛急，大便秘涩，面赤热，此风寒始至加于身也。四肢者，脾也，以风寒之邪伤之，则搐急而挛痹，乃风淫末疾而寒在外也。《内经》曰：寒则筋挛。正谓此也。本人素饮酒，内有实热，乘于肠胃之间，故大便秘涩，而面赤热，内则手足阳明受邪，外则足太阴脾经受风寒之邪，用桂枝、甘草以却其寒邪，而缓其急搐；又以黄柏之苦寒滑以泻实而润燥，急救肾水；用升麻、葛根以升阳气，行手足阳明之经，不令遏绝；更以桂枝辛热入手阳明之经为引用，润燥；复以芍药、甘草专补脾气，使不受风寒之邪而退木邪，专益肺金也；加人参以补元气，为之辅佐；加当归身去里急而和血润燥。此药主之。芍药五分升麻葛根人参当归身炙甘草以上各一钱酒黄柏桂枝以上各二钱上剉如麻豆大，都作一服，水二大盏，煎至一盏，热服，不拘时。令暖房中近火，摩搓其手。泻荣汤治疠风，满面连头极痒不任，眉毛脱落，先砭其处，令恶气消尽，后服此药。连翘升麻以上各六分桔梗五分生黄芩生地黄以上各四分黄芪苏木黄连地龙全蝎当归以上各三分白豆蔻人参以上各二分甘草一分半梧桐泪一分麝香少许桃仁三个虻虫去翅足，炒，三个水蛭三个，炒令烟尽上剉如麻豆大，除连翘、梧桐泪、白豆蔻另为细末，麝香、虻虫水蛭三味同为细末，都作一服，水二盏，酒一盏，入连翘煎至一盏，去柤，再入白豆蔻二味并麝香等，再煎至七分，稍热，早饭后午前服之。忌酒、湿面、生冷硬物。人参益气汤治两手指麻木，四肢困倦，怠惰嗜卧，乃热伤元气也。黄芪八钱生甘草人参以上各五钱白芍药三钱柴胡二钱五分炙甘草升麻以上各二钱五味子一百四十个上㕮咀，分作四服，每服水二盏，煎至一盏，去柤，稍热，食远服。导气汤治两腿麻木沉重。黄芪八钱甘草六钱青皮四钱升麻柴胡当归梢泽泻以上各二钱橘皮一钱红花少许五味子一百二十个上㕮咀，分作四服，每服水二大盏，煎至一盏，去柤，食前热服。补中汤治面黄，汗多，目赤，四肢沉重，减食，腹中时时痛，咳嗽，两手寸脉短，右手脉弦细兼涩，关脉虚。升麻柴胡当归以上各二分神曲三分，炒泽泻四分大麦蘖面苍术以上各五分黄芪二钱五分炙甘草八分红花少许五味子二十个上㕮咀，分作二服，水二盏，煎至一盏，去柤，食远服。麻黄苍术汤治秋冬每夜五更嗽，连声不绝，乃至天晓日高方缓。口苦，两胁下痛，心下痞闷，卧而多惊，筋挛，肢节疼痛，痰唾涎沫，日晚神昏呵欠，不进饮食。麻黄八钱苍术五钱黄芪一钱五分草豆蔻六分柴胡羌活以上各五分生甘草当归梢防风以上各四分炙甘草黄芩以上各三分五味子九个上㕮咀，分作二服，水二盏，煎至一盏，稍热，临卧服。上清汤清利头目，宽快胸膈。人参蔓荆子以上各五分防风一钱葛根一钱五分黄芪三钱甘草四钱上㕮咀，分作二服，水二盏，煎至一盏，去柤，临卧热服。以夹衣盖覆，不语，须臾汗出为效。术桂汤一名麻黄苍术汤治寒湿所客，身体沉重，胃脘痛，面色痿黄。苍术二钱麻黄炒神曲橘皮白茯苓泽泻以上各一钱桂枝半夏草豆蔻仁猪苓以上各五分黄芪三分炙甘草二分杏仁十个上都作一服，水二盏，生姜五片，煎至一盏，去柤，食前热服。正气汤治盗汗。炒黄柏炒知母以上各一钱五分炙甘草五分上为粗末，作一服，水二盏，煎至一盏，食前温服。趁痛丸治打扑闪损，腰痛不可忍。乳香没药各三钱白莴苣子一两，炒黄乌梅一个白粟米一钱，炒黄上为细末，炼蜜为丸，如弹子大，每服一丸，细嚼，温酒，空心下。退热汤治表中虚热，或遇夜则甚。黄芪一钱柴胡七分生甘草黄连酒制黄芩芍药地骨皮生地黄去血热苍术以上各五分当归身升麻以上各三分上㕮咀，作一服，水二盏，煎至一盏，去柤，食远温服。如身体力困者，加麦门冬、五味子以上各五分、人参、甘草以上各一钱。解表升麻汤治遍身壮热，骨节疼痛。升麻羌活苍术以上各一钱防风八分柴胡甘草以上各七分当归藁本以上各五分橘皮三分冬加麻黄不去节，春加麻黄去节。上㕮咀，作一服，水二盏，煎至一盏，去柤，温服。后以葱醋汤发之，得微汗为效。天麻黄芪汤治表有风证，因连日酣饮，其证复来，右口角并眼颇有侧视，及左手、左脚腿麻木疼痛。天麻芍药神曲炒羌活肢节不痛去之茯苓以上各三分人参黄连以上各四分当归五分黄芪甘草升麻葛根黄柏苍术以上各六分泽泻七分柴胡九分上㕮咀，作一服，水三盏，煎至一盏，去柤，食远温服。或加猪苓六分。健步丸治膝中无力，伸而不得屈，屈而不能伸，腰背腿膝沉重，行步艰难。防己酒洗，一两羌活柴胡滑石炒炙甘草瓜蒌根酒洗。以上各五钱泽泻防风以上各三钱苦参酒洗川乌以上各一钱肉桂五分上为细末，酒糊为丸，如梧桐子大，每服七十丸，煎愈风汤下，空心服。白术除湿汤治午后发热，背恶风，四肢沉重，小便或多或少，黄色。此药又治汗后发热。白术一两生地黄炒地骨皮泽泻知母以上各七钱赤茯苓人参炙甘草柴胡以上各五钱上为粗末，每服五钱，水二盏，煎至一盏，去柤，食远温服。如小便快利，减茯苓、泽泻一半。如有刺痛，一料药中加当归身酒洗，七钱。加味四君子汤治久疟，热多寒少，不止。白术白茯苓人参甘草柴胡薄荷叶黄芩以上各等分上㕮咀，每服五钱，水二盏，生姜三片，枣一枚，煎至一盏，去柤，不拘时候服。泻血汤治发热昼少而夜多，太阳经中尤甚，昼病则在气，夜病则在血，是足太阳膀胱血中浮热，微有气也。既病人大小便如常，知邪气不在脏腑，是无里证也。外无恶寒，知邪气不在表也。有时而发，有时而止，知邪气不在表、不在里，知在经络也。夜发多而昼发少，是邪气下陷之深也。此杂证当从热入血室而论之。生地黄酒洗，炒熟地黄蒲黄丹参酒炒当归酒洗，去土汉防己酒洗，炒柴胡去芦甘草梢炙羌活以上各一两桃仁去皮，三钱，汤浸上为粗末，每服五钱，水一盏半，煎至一盏，去柤，空心温服。洗面药治面有䵟，或生疮，或生痤痱及粉刺之类。并去皮肤燥痒，去垢腻，润泽肌肤。皂角三斤，去皮弦、子，另捣好升麻八两楮实子五两白及一两，细剉甘松七钱缩砂连皮白丁香腊月收三柰子以上各五分绿豆八合，拣净另捣糯米一升二合上为细末，用之如常。莹肌如玉散白丁香白及白牵牛白蔹以上各一两白芷七钱当归梢白蒺藜升麻以上各五钱白茯苓楮实子以上各三钱麻黄去节，二钱白附子连翘以上各一钱五分小椒一钱上为细末，用之如常。面油摩风散麻黄升麻去黑皮防风以上各二钱羌活去皮当归身白及白檀以上各一钱上用小油半斤，以银器中熬，绵包定前药，于油中熬之得所，澄净，去柤，入黄蜡一两，再熬之为度。小儿门治惊论外物惊宜镇心，以黄连安神丸；若气动所惊，宜寒水石安神丸。大忌防风丸，治风辛温之药必杀人，何也？辛散浮温热者，火也，能令母实，助风之气，盛皆杀人也。因惊而泄青色，先镇肝以朱砂之类，勿用寒凉之气，大禁凉惊丸。风木旺必克脾胃，当先实其土，后泻其木。阎孝忠编集钱氏方，以益黄补土，误矣。其药有丁香辛热助火，火旺土愈虚矣。青橘皮泻肺金，丁香辛热大泻肺与大肠，脾实当泻子，今脾胃虚反更泻子而助火，重虚其土，杀人无疑矣。其风木旺证，右关派洪大，掌中热，腹皮热，岂可以助火泻金？如寒水来乘脾土，其病呕吐腹痛，泻痢青白，益黄散圣药也。今立一方，先泻火补金，大补其土，是为神治之法。黄芪汤黄芪二钱人参一钱炙甘草五分上㕮咀，作一服，水一大盏，煎至半盏，去柤，食远服。加白芍药尤妙。此三味皆甘温能补元气，甘能泻火。《内经》云：热淫于内，以甘泻之，以酸收之。白芍药酸寒，寒能泻火，酸味能泻肝而大补肺金，所补得金土之位大旺火虚，风木何由而来克土？然后泻风之邪。夫益黄散、理中丸、养神丸之类，皆治脾胃寒湿大盛，神品之药也。若得脾胃中伏热火，劳役不足之证，及服热药巴豆之类，胃虚而成慢惊之证，用之必伤人命。夫慢惊风者，皆由久泻脾胃虚而生也，钱氏以羌活膏疗慢惊风，误矣。脾虚者，由火邪乘其土位，故曰：从后来者为虚邪，火旺能实其木，木旺故来克土。当于心经中以甘温补土之源，更于脾土中泻火以甘寒，更于脾土中补金以酸凉，致脾土中金旺火衰，风木自虚矣。损食多进药愈，前药是也。益黄散治胃中风热。黄芪二钱陈皮去白人参以上各一钱芍药七分生甘草熟甘草以上各五分黄连少许上为细末，每服二钱，水一盏，煎至五分，食前服。升阳益血汤二月间，有一小儿未满一百日，病腹胀，二日大便一度，瘦弱，身黄色，宜升阳气，滋血，益血，补血，利大便。蝎梢二分神曲末升麻以上各三分当归厚朴以上各一钱桃仁十个上都作一服，水一大盏，煎至半盏，去柤，食远热服。厚肠丸治小儿失乳，以食饲之，未有食肠，不能克化。或生腹胀，四肢瘦弱，或痢色无常。厚朴青皮以上各二分橘红半夏苍术人参以上各三分枳实麦蘖面神曲末以上各五分上为极细末，水煮面糊为丸，如麻子大，每服二十丸，温水送下，食前。忌饱食。补阳汤时初冬，一小儿二岁，大寒证，明堂青脉，额上青黑，脑后青络高起，舌上白滑，喉鸣而喘，大便微青，耳尖冷，目中常常泪下，仍多眵，胸中不利，卧而多惊，无搐则寒。黄柏橘皮葛根连翘蝎梢炙甘草以上各一分升麻黄芪柴胡以上各二分当归身麻黄以上各三分吴茱萸生地黄地龙以上各五分上㕮咀，都作一服，水一大盏半，煎至六分，去柤，乳食后热服。服药之后，添喜笑，精神出，气和顺，乳食旺。大芜荑汤一名栀子茯苓汤治黄疳土色，为热，为湿，当小便不利，今反利，知黄色为燥，胃经中大热。发黄脱落，知膀胱与肾俱受土邪，乃大湿热之证。鼻下断作疮者，上逆行荣气伏火也。能乳者，胃中有热也，寒则食不入。喜食土者，胃不足也，面黑色者，为寒，为痹，大便青寒褐色，血黑色，热蓄血中。间黄色，肠中有热。治法当滋荣润燥，除寒热，致津液。防风黄连以上各一分黄柏炙甘草麻黄不去根节羌活以上各二分山栀子仁柴胡茯苓以上各三分当归四分大芜荑白术以上各五分上剉如麻豆大，都作一服，用水一大盏半，煎至六分，去柤，食前，稍热服。塌气退黄汤一名茯苓渗湿汤治小儿面色痿黄，腹䐜胀，食不能下。白术柴胡以上各半分升麻一分桂枝麻黄吴茱萸厚朴羌活草豆蔻神曲末苍术泽泻白茯苓猪苓黄柏橘红以上各二分青皮黄连以上各五分杏仁二个上都作一服，水二大盏，煎至一盏，去柤，食前温服。中满分消丸枳实黄连去须厚朴以上各五分生姜姜黄猪苓以上各一钱橘皮甘草白术以上各一钱五分砂仁泽泻茯苓以上各三钱半夏四钱黄芩一两二钱上为细末，汤浸蒸饼为丸，如黍米大，每服三五十丸，温水下。消痞丸黄连五钱黄芩二钱厚朴七分姜黄五分干生姜人参以上各四分甘草三分枳实二分橘皮一分上为细末，汤浸蒸饼为丸，如黍米大，每服三十丸，随乳下。癍疹论夫癍疹始出之证，必先见面燥腮赤，目胞亦赤，呵欠烦闷，乍凉乍热，咳嗽嚏喷，足稍冷，多睡惊，并疮疹之证。或生脓胞，或生小红癍，或生隐疹，此三等不同，何故俱显上证而后乃出？盖以上诸证，皆太阳寒水起于右肾之下，煎熬左肾，足太阳膀胱寒水夹脊逆流，上头下额，逆手太阳丙火不得传导，逆于面上，故显是证。盖壬癸寒水克丙丁热火故也。诸癍证皆从寒水逆流而作也，医者当知此理，乃敢用药。夫胞者，一名赤宫，一名丹田，一名命门，主男子藏精施化，妇人系胞有孕，俱为生化之源，非五行也，非水亦非火，此天地之异名也，象坤土之生万物也。夫人之始生也，血海始净，一日、二日精胜其血，则为男子，三日、四日、五日血脉已旺，精不胜血，则为女子。二物相搏，长生先身，谓之神，又谓之精。道释二门言之，本来面目是也。其子在腹中十月之间，随母呼吸。呼吸者，阳气也，而生动作，滋益精气神。饥则食母血，渴则饮母血，儿随日长，皮肉、筋骨、血脉、形气俱足。十月降生，口中尚有恶血，啼声一发，随吸而下，此恶血复归命门胞中，僻于一隅，伏而不发，直至因内伤乳食，湿热之气下流，合于肾中，二火交攻，致营气不从，逆于肉理，恶血乃发。诸癍疹皆出于膀胱壬水，其疡后聚肉理，归于阳明，故三番癍始显之证，皆足太阳壬膀胱克丙小肠，其始出皆见于面，终归于阳明肉理，热化为脓者也。二火炽甚，反胜寒水，遍身俱出，此皆出从足太阳传变中来也。当外发寒邪，使令消散，内泻二火，不令交攻，其中令湿气上归，复其本位，可一二服立已，仍令小儿以后再无二番癍出之患。此《内经》之法，览者详之。消毒救苦散治癍证悉具，消化，便令不出，如已出稀者，再不生癍。防风羌活麻黄根升麻生地黄连翘初出者减，出大者加酒黄柏以上各五分当归身黄连以上各三分川芎藁本柴胡葛根酒黄芩生黄芩苍术以上各二分细辛生甘草白术陈皮苏木红花以上各一分吴茱萸半分上剉如麻豆大，每服五钱，水二大盏，煎至一盏，去柤，稍热，空心服。夫癍疹出者，皆因内伤，必出癍，营气逆故也。大禁牵牛、巴豆食药，宜以半夏、枳、术、大黄、益智仁之类去其泄泻，止其吐。若耳尖冷，呵欠，睡中惊，嚏喷，眼涩，知必出癍也。诸大脓泡，小水泡，癍疹瘾三色，皆营气逆而寒复其表，宜以四味升麻汤中加当归身、连翘，此定法也。如肺成脓癍，先嗽喘，或气高而喘促，加人参，少加黄芩，以泻伏火而补元气。如心出小红癍，必先见嗌干，惊悸，身热，肌肉肿，脉弦洪，少加黄连。如命门出隐疹，必先骨疼身热，其疼痛不敢动摇，少加生地黄，又加黄柏。诸癍疹皆为阴证疮，须皆因内伤饮食，脾胃不足，营气逆行，虽大热内炽，阴覆其外，治法如前。辨小儿癍证呵欠、嚏喷、睡中发惊，或耳尖冷，眼涩。或辨复食口热，或口醋气，奶瓣不消，或腹中痛。如癍证少具，其癍未发，乃与升麻汤三五钱，带热服之。待身表温和，癍疹已显，服药乃止。如其身凉，其癍未出，辨得是癍证，无问服数，直候身表温和，及癍疮已显，然后乃止。只时时与桔梗汤，宽胸膈，利咽喉。桔梗汤如癍已出，只时时与之，快咽喉，宽利胸膈。桔梗二钱甘草一钱上为粗末，每服三钱，水一大盏，煎至六分，去柤，大温，时时服之，不可计服数。如见伤食证，又见癍证，先与不犯大黄、巴豆药克化过，再与升麻汤。如食重伤，前药不能过，再与犯大黄、巴豆药过。如大便行，当即便，与升麻汤服之，恐癍子内陷，以后临时作，罪过。如癍子已出稠密，身表热，急与下项。鼠黏子汤如癍子已出稠密，身表热，急与此药服之，防后青干黑陷。鼠黏子炒香当归身酒洗炙甘草以上各一钱柴胡连翘黄芪黄芩以上各一钱五分地骨皮二钱上同为粗末，每服二钱，水一大盏，煎至六分，去柤，温服，腹空。服药毕，日休与乳食。麻黄柴胡升麻汤治小儿寒郁而喘，喉鸣，腹中鸣，腹满，鼻流清涕，脉沉急而数。麻黄草豆蔻仁益智仁以上各一钱五分吴茱萸厚朴各二分当归梢甘草柴胡生黄芩以上各一分升麻神曲苏木以上各半分全蝎二个红花少许上剉如麻豆大，分作二服，水一大盏，煎至七分，食远服。忌风寒，微有汗则效。[1]唧：喷射。[2]（jiǎo绞）：同“”，腹中绞痛。方剂索引一画一上散………………………一一〇二画七圣丸…………………………九三人参饮子………………………六一人参补气汤……………………七九人参益气汤…………………一一九人参益胃汤…………………一〇一丁香胶艾汤……………………七二丁香茱萸汤……………………五九三画上二黄丸………………………二四广大重明汤……………………三三川芎肉桂汤……………………六三川芎散…………………………四九大芜荑汤……………………一二七上清汤………………………一二〇广茂溃坚汤……………………一六小黄丸………………………一一四三黄补血汤……………………六一三黄枳术丸……………………一二四画内托羌活汤…………………一〇八内托黄芪汤…………………一〇九巴豆三棱丸……………………一二升阳去热和血汤………………九九升阳汤………………八八，一一六太阳经嚏药…………………一一四升阳举经汤……………………七五升阳柴胡汤……………………四一升阳益血汤…………………一二六升阳调经汤…………………一〇三升阳除湿汤…………六八，一〇一水府丹…………………………七一木香人参生姜枳术丸……………五木香干姜枳术丸…………………六火郁汤………………………一一三止衄血法………………………六二升麻托里汤…………………一〇九升麻补胃汤…………九九，一〇二升麻黄连丸……………………二四天麻黄芪汤…………………一二二乌药汤…………………………七一中满分消丸…………一五，一二七中满分消汤……………………一五五画正气汤………………………一二一白牙散…………………………五五白术丸…………………………一二白术汤…………………………五九白术除湿汤…………………一二二四圣散…………………………八二白术茯苓汤……………………八〇加味四君子汤………………一二三加味滋肾丸……………………四三生津甘露汤……………………二八生津甘露饮子…………………三〇龙胆饮子………………………四三龙胆泻肝汤……………………九六龙泉散………………………一〇四失笑丸…………………………一八白芷升麻汤…………………一〇九半夏白术天麻汤………………五二术桂汤………………………一二〇半夏枳术丸……………………二三半夏厚朴汤……………………一六白芷散…………………………四九立效散…………………五七，八二甘草石膏汤……………………二九圣愈汤………………………一一一归葵汤…………………………三八瓜蒂散…………………………二四甘露膏…………………………二九六画导气汤………………………一一九导气除燥汤……………………九一当归六黄汤…………………一一七当归龙胆汤……………………四〇当归龙胆散……………………五六当归附子汤……………………七七当归补血汤…………………一一三全生活血汤……………………七七当归郁李仁汤…………………九四当归芍药汤……………………七三当归润燥汤……………………二八地龙散…………………………六四回阳丹…………………………七八红豆散………………………一一八朱砂安神丸…………………一一二百点膏…………………………三三安神丸………………………一一二交泰丸……………………………五安神汤…………………………五二红花桃仁汤……………………九四七画诃子皮散………………………九八牢牙地黄散……………………五六防风饮子………………………三六牢牙散…………………………五七吹云膏…………………………三五疗本滋肾丸……………………四三助阳汤…………………………七一助阳和血汤……………………三五丽泽通气汤……………………四五延胡丁香丸……………………九八延胡苦楝汤……………………七九辛润缓肌汤……………………二八彻清膏…………………………四九扶脾丸……………………………六坐药龙盐膏……………………七八吴茱萸丸………………………六〇八画和中丸……………………………六补气升阳和中汤………………八三拨云汤…………………………三六补气汤………………五〇，一一二补中汤………………………一二〇补中益气汤………………………三和中益胃汤…………………一〇〇刷牙散…………………………五五参术汤……………………………七参归汤………………………一一五明目细辛汤……………………三四泻血汤………………………一二三和血益气汤……………………二七治虫散…………………………五四泻阴火丸………………………四一补肝汤…………………六〇，九七补阳汤………………四〇，一二六细辛散…………………五一，五六补经固真汤……………………八〇羌活汤…………………………五一羌活苍术汤……………………六六羌活退翳丸……………………四〇羌活退翳汤……………………四四羌活退翳膏……………………三四羌活清空膏……………………五〇羌活散…………………………五三固真丸…………………………七〇固真汤…………………………九六肾疸汤…………………………九一补益肾肝丸…………………一一四净液汤………………………一〇八拈痛汤…………………………六五泻荣汤………………………一一九连翘散坚汤…………………一〇三还睛紫金丹……………………四四九画枳术丸…………………………二二保生救苦散…………………一一〇独圣散………………五六，一一一活血润燥丸……………………八八活血通经汤…………………一一八厚肠丸………………………一二六胜阴丹…………………………七八芎辛汤…………………………三二复明散…………………………三五面油摩风散…………………一二四柴胡丁香汤……………………七八柴胡升麻汤…………………一一三独活汤…………………………六三柴胡连翘汤…………………一〇七柴胡调经汤……………………七三柴胡通经汤…………………一〇九洗面药………………………一二四柴胡聪耳汤……………………四四养神汤…………………………五一芍药柏皮丸…………………一〇〇十画调卫汤………………………一一七热牙散…………………………五四宽中喜食无厌丸…………………五神功丸…………………………五八苍术汤…………………………六四神圣复气汤……………………二〇苍术复煎散……………………六五凉血地黄汤……………………六九破血散疼汤……………………六三润肠丸…………………………八六润肠汤…………………………八九益阴肾气丸……………………三九圆明内障升麻汤………………三七秦艽白术丸……………………九二桂附汤…………………………七九消肿汤………………………一〇八选奇汤…………………………三三秦艽当归汤……………………九五秦艽防风汤……………………九四秦艽羌活汤……………………九四调经补真汤……………………七七秦艽苍术汤……………………九二消毒救苦散…………………一二九圆明膏…………………………四二益胃升阳汤……………………七五益胃散……………………………八退热汤………………………一二一神验法…………………………五九神效明目汤……………………三四神效黄芪汤……………………三七消积滞集香丸……………………七桔梗汤………………五八，一三〇消痞汤…………………………一八破滞气汤………………………一七益智木律散……………………五五酒煮当归丸……………………六九消痞丸………………一七，一二八除湿补气汤…………………一一五益智和中汤……………………九九益智和中丸………………………八除湿益气丸……………………二三除湿散…………………………二三益黄散………………………一二六润燥汤…………………………八六退翳膏…………………………四三十一画麦门冬饮子……………………六〇清上泻火汤……………………五〇通关丸…………………………九〇健步丸………………………一二二清肺饮子………………………九〇清空膏…………………………四八救脉汤…………………………六二通幽汤…………………………八六清胃散…………………………五七救苦化坚汤…………………一〇四救苦汤…………………………三八麻黄白术汤……………………八七御寒汤…………………………四五麻黄豆蔻丸……………………二一麻黄柴胡升麻汤……………一三一麻黄复煎散……………………六四麻黄苍术汤…………………一二〇麻黄桂枝升麻汤………………八四麻黄桂枝汤……………………六二麻黄散…………………………五四麻黄茱萸汤…………………一一五清魂汤…………………………九七清震汤…………………………九六清燥汤………………………一一七十二画温卫汤…………………………四二温卫补血汤……………………八一草豆蔻丸………………………一九草豆蔻汤………………………一七草豆蔻散………………………五四温肺汤…………………………四五温肾汤…………………………九七黄连消痞丸……………………一八温经除湿汤……………………八二散肿溃坚汤…………………一〇二黄芪白术汤……………………八〇黄芪汤………七，一一五，一二五黄芪当归人参汤………………七二黄芪当归汤………………………七黄芪肉桂柴胡酒煎汤………一一一黄芩利膈丸…………………一一四黄芪补胃汤…………………一〇一黄芪芍药汤……………………六二椒粉散…………………………九七黄芩黄连汤……………………三八茯苓汤………………………一〇〇趁痛丸………………………一二一缓筋汤…………………………六五鼠黏子汤…………一〇七，一三一十三画塌气退黄汤…………………一二七莹肌如玉散…………………一二四解表升麻汤…………………一二一㗜药麻黄散……………………四二十四画碧天丸…………………………三二碧云散…………………………五〇槐花散………………………一〇〇槟榔丸……………………………六十五画熟干地黄汤……………………三九增味四物汤……………………八〇葶苈丸…………………………一九葛花解酲汤……………………二二蝎梢散…………………………五五十六画橘皮枳术丸……………………二三十七画蔓荆子汤………………………三八